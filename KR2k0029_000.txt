# -*- mode: mandoku-view; -*-
#+TITLE: 姑蘇志
#+DATE: 2015-08-24 22:39:57.019967
#+PROPERTY: ID KR2k0029
#+PROPERTY: BASEEDITION WYG    
#+PROPERTY: JUAN 提要
<pb:KR2k0029_WYG_000-1a>¶
欽定四庫全書　　　　　史部十一¶
　姑蘇志　　　　　　　　地理𩔖三(都會郡縣之/屬)¶
　　提要¶
　　　　(臣/)等謹案姑蘇志六十卷明王鏊撰鏊所著¶
　　　　震澤紀聞震澤集俱别著錄蘇州自宋范成¶
　　　　大明初盧熊二志後纂輯久闕𢎞治中呉寛¶
　　　　𡮢與張習都𥡆有志修述未成而卒遺稿尚¶
　　　　存後廣東林世逺為蘇州守以其事屬鏊鏊¶
<pb:KR2k0029_WYG_000-1b>¶
　　　　乃與郡人杜啟祝允明蔡羽文璧等共相討¶
　　　　論發凡舉例咸本於寛而芟繁訂譌多所更¶
　　　　益凡八月而書成首列沿革守令科第三表¶
　　　　沿革分野以下分為三十一門而人物門中¶
　　　　又分子目十三繁簡得中考核精審為地志¶
　　　　之有體要者陳繼儒見聞錄稱鏊修志時以¶
　　　　揚循吉喜謡諑不願與之同局志成遣使送¶
　　　　之循吉循吉方櫛沐不暇抽看但顧簽票云¶
<pb:KR2k0029_WYG_000-2a>¶
　　　　不通不通使者還述其語鏊以問之循吉曰¶
　　　　府志修於我朝原當以蘇州名志姑蘇呉王¶
　　　　臺名也以此名志可乎鏊始大服然考鏊自¶
　　　　序紀其初修志時有欲屬諸楊儀部而儀部¶
　　　　辭之語是鏊未𡮢擯去循吉不與共事繼儒¶
　　　　所載恐不足信且范成大原書已題呉郡志¶
　　　　亦不標宋時州名鏊實沿用其例固未可以¶
　　　　此苛責之矣乾隆四十五年十月恭校上¶
<pb:KR2k0029_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
¶
¶
¶
¶
¶
¶
#+PROPERTY: JUAN 原序
<pb:KR2k0029_WYG_000-3a>¶
姑蘇志原序¶
夫志何為者也紀載郡之封域山川户口物産人才風¶
俗以至城池𪠘宇井邑第宅前賢遺跡下至佛老之廬¶
皆類次族分使四境之内可按籍而知而一代之文獻¶
不至無徵焉如斯而已者也姑蘇為東南大郡其風土¶
亦已略見於禹貢周職方爾雅諸書其後如子貢之越¶
絶書趙曄之春秋張勃之錄陸廣微之記羅處約朱長¶
文之圖經龔明之輩紀聞紀事則備矣彚而成書則有¶
<pb:KR2k0029_WYG_000-3b>¶¶
范成大盧熊二志由今而觀范志峻而整盧志詳而贍¶
而其間亦不能無異同焉况國家百三十年人物文章¶
制度因革損益尚皆缺焉識者病之成化間鄱易丘侯¶
霽守蘇則有志修述時則有若劉叅政昌李中舍應禎¶
陳訓導頎各應聘修纂會丘罷去事遂已弘治中河南¶
史侯簡曹侯鳳又皆繼為之時則有若張僉事習都進¶
士穆而裁决於吳文定公寛久之二侯相繼去文定公¶
不祿書竟不就然文定之惓惓是書也雖病在告未𡮢¶
<pb:KR2k0029_WYG_000-4a>¶
釋手淡墨細書積滿箱案今廣東林侯世逺由近侍來¶
守才優政舉化行訟息宿弊盡剗文事聿興一日抱文¶
定遺稿屬予曰敢以溷子矣予謝非其人且郡多文士¶
有楊儀部循吉輩在焉盍以屬諸而儀部固辭予以侯¶
之美意文定之苦心使缺焉泯沒則予誠若有罪焉者¶
侯乃延聘文學得同志者七人相與討論合范盧二志¶
叅以諸家禆以近事閱八月成得六十卷以復於侯發¶
凡舉例一依文定之舊蒐遺闡隱芟繁訂譌則諸君子¶
<pb:KR2k0029_WYG_000-4b>¶
之功居多予何能焉其亦會其要而折其衷者也獨念¶
是志之續歴三十餘年更六七郡守而卒成於侯予乃¶
適值其時獲玷名其間信予之幸也顧學殖荒落且於¶
吳事素多懵焉又以趨召事嚴不克殫力佔畢以足私¶
心之所志以成一郡之典以副林侯之望此予之所自¶
媿而嗟也續而正之能無望于後之君子乎姑蘇山名¶
在城西南昔以名郡故今以名其志正德紀元二月之¶
吉嘉議大夫吏部右侍郎國史副總裁震澤王鏊序¶
<pb:KR2k0029_WYG_000-5a>¶
初石湖范公爲吳郡志成守具木欲刻矣時有求附其¶
事于籍而弗得者因譁曰是書非石湖筆也守憚莫敢¶
辨亦弗敢刻遂以書藏學官愚按風土必志尚矣吳郡¶
自闔廬以霸更千數百年號稱雖數易常為東南大都¶
會當中興其地視漢扶馮人物魁倬井賦蕃溢談者至¶
與杭等盖益盛矣而舊圖經蕪漫失考朱公長文雖重¶
作亦略是豈非大缺者何幸此筆屬公條章粲然成一¶
郡鉅典辭與事稱矣而流俗乃復揜阨使不得行豈不¶
<pb:KR2k0029_WYG_000-5b>¶
使人甚太息哉紹定初元冬廣德李侯壽明以尚書郎¶
出守其先度支公嘉言石湖客也是以侯習知之及謁¶
學問故驚曰是書猶未刋邪他日拜石湖祠退從其家¶
求遺書得數種而斯志與焉校學本無少異侯曰噫信¶
是已吾何敢不力而書止紹熙三年其後大建置如百¶
萬倉嘉定新邑許浦水軍顧逕移屯等類皆未載法當¶
補於是會校官汪泰享與文學士雜議用褚少孫例增¶
所缺遺訂其侻譌書用大備而不自别爲續焉侯喜曰¶
<pb:KR2k0029_WYG_000-6a>¶
是不沒公美矣亦吾先人志也書來屬汝談序余病謝¶
弗果侯重請曰吾以是石湖書也故敢慁子而子亦辭¶
乎余不得巳勉諾客有問余曰或疑是書不盡出石湖¶
筆子亦信乎余笑曰是固前譁者云也昔八公徒著道¶
術數萬言書標淮南通典亦出衆力而特表杜佑自古¶
吕氏春秋大小戴禮曷𡮢盡出一手哉顧提綱何人耳¶
余聞石湖在時與郡士龔頣滕𡷫周南厚三人者博雅¶
善道古皆州之雋民也故公數咨焉而龔薦所聞於公¶
<pb:KR2k0029_WYG_000-6b>¶
尤多異論由是作子盍亦觀益公碑公墓乎載所為書¶
篇目可攷子不信碑而信誕乎且公蚤以文名四方位¶
二府余鄙何所繫重余特嘉夫侯之不忘其先能畢力¶
是書以卒公志而不自表顯焉是其賢非余言莫明也¶
抑余所感則又有大此者焉方公書始出也疑謗橫集¶
士至莫敢伸喙以白曾未四十年而向之風波息滅澌¶
盡至是無一存者書乃竟賴侯以傳是不有時數哉然¶
則世論是非曷𡮢不待久而後定乎此余所以重感也¶
<pb:KR2k0029_WYG_000-7a>¶
余誠不足序公姑以是寄意焉其亦可乎否也疑者唯¶
服侯父子世儒有聞其治吳未朞百墜交舉既上此職¶
方氏將復刋石湖集與白氏長慶並行而改命漕湖北¶
矣余故併志以申俟後覬焉紹定二年十一月朔趙汝¶
談序¶
吳在周末爲江南小國秦屬會稽郡及漢中世人物財¶
賦爲東南最盛歷唐越宋以至于今遂稱天下大郡然¶
其因革盛衰之際紀載于簡册者自吳越春秋越絶書¶
<pb:KR2k0029_WYG_000-7b>¶
以下若晉張勃顧夷隨虞世基唐陸廣微等所述及元¶
和郡縣志寰字記各有所明迨宋之時羅處約有圖經¶
朱長文有續記范成大趙與𢤉皆撰類成書厥後有章¶
悊者病其未完作吳事類補宋亡書頗散軼元趙鳳儀¶
為總管𡮢集諸儒論次遺闕會改官不果成入國朝吳¶
縣教諭盧熊閔前志之乖紛以為苟不合而壹之恐不¶
足示來者乃攬衆説摭遺事芟繁取要族别類分為志¶
以述地理都邑文學祠祀食貨兵衞之屬為列傳以見¶
<pb:KR2k0029_WYG_000-8a>¶
古昔人物之美其目曰名宦名臣儒林文藝良吏忠義¶
孝友高行𨼆逸而列女之節方技之良及其事有不可¶
棄者附焉前為畫圖以著疆域之異同後有集文以備¶
古今之制作總之為五十卷於是數百里之内二千載¶
之間其事可按書而得矣洪武十一年知府廬陵李侯¶
亨嘉是書之有繫於政也將命工刻版以傳丁内艱去¶
已而高𨜚湯侯徳來繼其職遂督成之熊用薦者出由¶
工部照磨為中書舍人以余有同朝之好請叙其首古¶
<pb:KR2k0029_WYG_000-8b>¶
者列國皆有史官下至州閭莫不有之然不過記言書¶
事而已及漢司馬遷班固創為序紀傳志年表之法由¶
是四海之内無復遺事信史氏之善者也後世郡得專¶
社稷山川之祭遂有政令教化之施儼如古諸侯之國¶
固不宜無所紀述而況於吳𡮢為封國非他郡之比者¶
哉歴漢至今雖間有所作而無完文以考其事物之全¶
誠政之闕者也熊獨能毅然以筆削為己任效史漢之¶
法損益舊典為一郡成書豈非好古之士乎李湯二侯¶
<pb:KR2k0029_WYG_000-9a>¶
能知所重而圖其傳亦可謂達於政體者矣後之人覽¶
此書治身居官取前人之成憲以為灋將見道德興而¶
習俗美句吳之區與鄒魯無異矣則是書之為教不亦¶
大哉余喜熊能急於世俗之所緩篤於好古也為序其¶
㮣俾刻焉洪武十二年四月既朢宋濂序¶
鄱陽丘侯守姑蘇之再明年余歸自嶺南適中書舍人¶
李應禎貞伯陽武訓導陳頎永之皆以告家居以𡮢有¶
斯文之契也相與理姑蘇遺跡而及於禮文典則之事¶
<pb:KR2k0029_WYG_000-9b>¶
侯曰吳自太伯以禮讓立國至言游北學於孔子而仁¶
義道德之説益推達而充周其後若嚴助朱買臣之詞¶
華陸澄陸元郎之博浹范仲淹父子之忠賢尹焞魏了¶
翁之道學他如高人逸士則有張翰陸龜蒙皆出於斯¶
郡而望於天下者文獻之實有徵不誣今既千有餘年¶
出為等倫之魁列為灋從之賢而鬰為儒宗者且若山¶
立水湧前者導而後者繼也不亦盛哉當時領節鎮如¶
李栖筠如李徳裕典郡邑如鄧攸如韋應物如白居易¶
<pb:KR2k0029_WYG_000-10a>¶
以及我朝諸聞卿又復俊偉光大足以名今而𡸁後風¶
聲所被而俗效之姑蘇文獻之成宜非一朝夕也然盛¶
則衰醇則漓轉移之機厥有所𭔃矣吾欲考求遺禮訂¶
正古樂以隆時祀以表章鄉賢齊整風俗此必有所師¶
資而名物遺矩載於前志多散逸闕漏無所稽裁補而¶
輯之實惟二三君子有賴余謝不敏李君曰此侯之惠¶
教吾蘇也於是相與諾之侯復聘高年延俊彦志意真¶
確期於克協乃法范文𥠇公成大所撰志叅以百家禆¶
<pb:KR2k0029_WYG_000-10b>¶
以羣史人以代著文以事從郡總而邑分之凡一百卷¶
李君陳君諸俊彦之功為多發凡證例余亦豈敢抑討¶
論紬繹則竊欲勉焉耳矣侯名霽字峕雍天順庚辰進¶
士以刑部主事拜今官高年文學之士則杜瓊用嘉陳¶
寛孟賢鄉貢進士施文顯奂伯陳璚玉汝儒士賀甫美¶
之周京元基成化十年正月既朢劉昌序¶
¶
<pb:KR2k0029_WYG_000-11a>¶
¶
<pb:KR2k0029_WYG_000-12a>¶
¶