# -*- mode: mandoku-view; -*-
#+TITLE: 姑蘇志
#+DATE: 2015-08-24 22:39:58.225015
#+PROPERTY: ID KR2k0029
#+PROPERTY: BASEEDITION WYG    
#+PROPERTY: JUAN 卷五十六
<pb:KR2k0029_WYG_055-1a>¶
欽定四庫全書¶
　姑蘇志卷五十六　　　　　明　王鏊　　撰¶
　　　人物十八(藝術/)¶
曹弗興以畫名冠絶一時孫權命畫屏誤墨成蠅權疑¶
　其真以手彈之時美有八絶弗興預焉又嘗説溪中¶
　見赤龍冩以獻孫皓至宋文帝旱暵取弗興龍置水¶
　傍應時雨足南齊去呉未逺謝赫謂弗興之迹殆不¶
　可見祕閣之内獨有所畫龍頭嘗畫兵符圖極工祕¶
<pb:KR2k0029_WYG_055-1b>¶
　而不出¶
張宏字敬禮郡人善篆𨽻飛白書妙絶當世人稱其飄¶
　若游雲激如飛電有飛仙舞鶴之態常戴烏巾時號¶
　張烏巾歐陽詢謂張烏巾飛白論入神品小篆亦入¶
　能品¶
張彭祖郡人澄之子官至龍驤将軍善𨽻書右軍每見其¶
　縑素尺牘輙取而藏之梁朝論其書在中之中品子¶
　敞孫裕尤善行草皆自有傳張氏三世皆以善書名¶
<pb:KR2k0029_WYG_055-2a>¶
陸耀郡人善書¶
陸探微呉人善畫得六法之妙平生愛冩古聖賢像明¶
　帝時常在侍從二子緩洪緩肅得家學張彦逺論其¶
　體運遒舉風力頓挫一㸃一拂動筆不凡¶
顧寶光郡人琛之子也善畫全法陸探微大明中為尚¶
　書水部郎官至司徒右曹掾尤善行書卓越多竒王¶
　僧䖍嘗作飛帛書以示之寶光曰下官今為飛帛屈¶
　矣¶
<pb:KR2k0029_WYG_055-2b>¶
沈嘉字長茂呉縣人官至呉興太守善草書¶
張僧繇呉人丹青絶代嘗畫江陵天王寺栢堂作盧舎¶
　那像及仲尼十哲明帝怪問釋寺何為畫孔聖僧繇¶
　曰後當頼此及廢浮屠法獨此殿有聖人像得不毁¶
　又嘗于金陵安樂寺畫四龍不㸃睛云㸃之即飛去¶
　人以為誕固請㸃之須臾雷電破柱二龍乗雲去未¶
　㸃者存又畫天竺二胡僧侯景亂析而為二一為唐¶
　右常侍陸堅所寶堅疾夢胡僧來告云我有同侣在¶
<pb:KR2k0029_WYG_055-3a>¶
　洛陽李氏若求合之當以法力助君陸遂往求果得¶
　之劉長卿記其事潤州興國寺苦鳩鴿棲梁上穢汙¶
　尊像僧繇於東壁畫一鷹西壁畫一鷂皆側首向簷¶
　外鳩鴿不敢復入其神妙如此¶
顧光寶郡人善畫陸溉病風瘧久不療光寶嘗詣溉遂¶
　命筆圖一獅子像於户外云旦夕當有驗至夜聞窸¶
　窣之聲明日視獅子口有血淋漓溉病遂愈¶
顔協呉人學書於同郡范懷約藝過其師荆楚碑碣皆¶
<pb:KR2k0029_WYG_055-3b>¶
　其書懷約官至東宫侍書其書任已作制無大過人¶
　武帝謂其真書有力草行無功¶
陸柬之郡人仁公子虞世南甥官著作郎少依舅氏臨¶
　書冠古無比𨽻行皆入妙品李嗣真云柬之學虞草¶
　體用筆則青於藍子彦逺傳父業授張旭旭即彦逺¶
　甥也¶
張從申郡人善書世稱獨歩擢第為祕書省正字後官¶
　長史弟從師從儀從約並工書皆得右軍風規人謂¶
<pb:KR2k0029_WYG_055-4a>¶
　四絶¶
孫䖍禮字過庭郡人官胄曹工書至能品嘗著書論妙¶
　盡其趣即書譜也宋髙廟垂情藝文嘗謂此譜妙備¶
　草法手不少置石本惟禁中太清樓所刻最為精絶¶
　其子翔亦善書¶
張旭草書入神品性嗜酒每大醉呌呼狂走乃下筆或¶
　以頭濡墨而書既醒自視以為神不可復得也世呼¶
　為張顛初為常熟尉有老人陳牒求判宿昔又來旭¶
<pb:KR2k0029_WYG_055-4b>¶
　怒其煩責之老人曰觀公筆法竒妙欲以家藏耳旭¶
　因問所藏盡出其父書旭視之天下竒筆也盡其法¶
　旭自言始見公主擔夫爭道又聞鼓吹而得筆意觀¶
　公孫舞劔器得其神後人論書歐虞禇陸皆有異論¶
　至旭無非之者傳其法惟崔邈顔真卿云餘見宦蹟¶
　條¶
史維則字天問工八分飛白二篆在唐以八分名家者¶
　四人韓擇木蔡有隣李潮與維則也厯翰林學士卒¶
<pb:KR2k0029_WYG_055-5a>¶
　𦵏呉城下¶
史懷則亦工書不減維則蓋維則昆弟也¶
張璪(一作/藻)字文通呉人唐開元間官至祠部員外郎善¶
　畫自撰繪境一篇言畫之要訣畢宏見而驚異之嘗¶
　手操雙管一為生枝一為枯枿而四時之行遂驅筆¶
　得之一時號為神品¶
顧生大厯中以畫游諸侯之門每畫先貼絹數十幅¶
　於地乃持墨汁及調諸彩色各貯一器使數十人¶
<pb:KR2k0029_WYG_055-5b>¶
　吹角擊皷齊聲喊呌生著錦襖錦纒頭飲酒半酣¶
　繞絹貼走十餘匝取墨汁攤冩絹上次冩諸色乃¶
　以長巾一頭覆於所冩之處使人坐壓已執巾角而¶
　曵之廻環既遍然後以筆墨隨勢開决為峰巒島嶼¶
　之状¶
陸希聲得書法凡五字擫押鈎格抵又云用筆雙鈎則¶
　㸃畫尤勁謂之撥鐙法此法傳自二王陸以授沙門¶
　&KR0559;光&KR0559;光引薦遂至宰相餘見前傳¶
<pb:KR2k0029_WYG_055-6a>¶
紀朋郡人嘗授祕訣于隱士周廣觀人顔色便知疾深¶
　淺言之精詳不待候診¶
周廣開元中召至京師有宫人每日昃則笑歌啼號若¶
　狂疾而足不能及地廣曰此必因食飽促力復仆於¶
　地而然飲以雲母湯令熟寐寐覺失所苦問之乃言¶
　太華公主誕三日宫中大陳歌吹此宫人主謳欲其¶
　聲清常食㹠蹄羮遂飽當筵歌大曲曲罷覺胸中甚¶
　憒戲於砌臺乗髙而下未及半復為後來者所激因¶
<pb:KR2k0029_WYG_055-6b>¶
　仆地比蘇即病狂自是足不能及地又有黄門自交¶
　廣使回拜舞殿下廣曰此人腹中有蛟龍明當産一¶
　子即不可活矣上驚問黄門有疾否對曰臣馳馬大¶
　庾嶺大熱而渇飲於路傍野水今腹中堅痞如石廣¶
　以消石雄黄煮飲之吐出物數寸其大如指鱗甲備¶
　具投之水俄頃數尺遽以苦酒沃之復如故形上驚¶
　異之欲授以官爵固請還呉中水部員外郎劉復¶
　作傳¶
<pb:KR2k0029_WYG_055-7a>¶
石荆山呉人善琴為獨孤及所重召與之游荆山每操¶
　常以十合小豆為凖盡一升而移品¶
姚兼濟呉人善琴得石荆山之傳在揚州逢異人授以¶
　琴操撫之果竒兼濟求學焉異人乃授以清風景雲¶
　等五調人以為廣陵散之遺音也¶
羅塞翁隱之子為呉中從事善畫羊精妙卓絶¶
滕昌祐字勝華工畫花鳥蟬蝶折枝生菜傅彩鮮澤宛¶
　有生意尤長於畫鵞先為呉人後游蜀以文學從事¶
<pb:KR2k0029_WYG_055-7b>¶
　初不㛰宦志尚髙潔脱略時態¶
李成呉人五代末以畫知名宋初衛融知陳州聞其名¶
　召之乃挈家而往¶
丁徳隅晉公謂之孫工篆書¶
朱象先字景初呉江人善畫馳名元符間蘇軾䟦其畫¶
　謂以其不求售故得之自然¶
何充郡人能寫貌擅藝東南¶
張涇郡人米芾稱其翎毛蘆鴈不俗¶
<pb:KR2k0029_WYG_055-8a>¶
毛松崑山人善畫花鳥四時之景子益乾道間畫院待¶
　詔益子允升景定中畫院待詔皆工花鳥能世家學¶
吕彦直蘇州裱匠之子為三館胥駙馬王詵留門下使¶
　雙鈎書帖嘗摸黄庭一卷上用所刻勾徳元圖書見¶
　米氏書史¶
張炳炎咸淳中及第其父大理評事肖説嘗與徐南溪¶
　論琴得其所著琴書以遺俞琰故呉中有其傳¶
陸友字友仁博雅好古工漢𨽻八分書尤能鑒辯鍾鼎¶
<pb:KR2k0029_WYG_055-8b>¶
　銘刻法書名畫皆有精識嘗至都下虞集柯九思薦¶
　言于上未及用歸嘗著硯史墨史印史¶
李世英字伯英長洲人精書學作韻類三十卷其義以¶
　字為本音為幹義訓為枝葉自一而二井井不紊凡¶
　十年而成書從子文仲又本説文作字鑑五篇辯㸃¶
　畫刋除舛謬以備一家之言干文傳黄溍為之序¶
葛應雷字震父呉人攻於醫嘗著醫學會同二十卷推¶
　五運六氣之標本察隂陽升降之左右以定五臟六¶
<pb:KR2k0029_WYG_055-9a>¶
　腑之虚實合經絡氣血之流注而知疾病之候死生¶
　之期處方制劑砭□率與他醫異時按察判官李某¶
　中州名醫也因診父疾復咨於應雷聞其答父子相¶
　顧駭愕曰南方亦有此人邪廼盡出所藏劉守真張¶
　潔古書與之討論無不脗合而劉張之學行於江南¶
　者自此始由平江醫學教授陞江淛官醫提舉子乾¶
　孫自有傳¶
王履字安道崑山人學醫於丹溪朱彦修遂盡其術¶
<pb:KR2k0029_WYG_055-9b>¶
　嘗謂張仲景傷寒為諸家祖後人雖多立論不出其¶
　籓籬且素問云人傷於寒為病熱言常而不言變仲¶
　景推寒熱之故履乃備常與變作傷寒立法考又謂¶
　諸病陽明篇無目疼少陽篇言胸脇滿而不言痛太¶
　隂篇無嗌乾厥隂篇無囊縮凡此必有脱簡以三百¶
　九十七法去其重複者僅二百三十八條乃合作傷¶
　寒三百九十七法極論内外傷經㫖異同并中風中¶
　暑辯議名曰&KR1140;洄集共一卷標題原病式一卷百病¶
<pb:KR2k0029_WYG_055-10a>¶
　鈎𤣥二十卷醫韻統一百卷履篤志於學博極羣書¶
　為文若詩皆精詣有法畫師夏圭行筆秀勁布置茂¶
　密評者謂作家士氣咸備元季遊華山作四十餘圖¶
　書紀遊詩其上至今藏好事家¶
趙良仁字以德其先於宋有屬籍良仁少試吏憲司¶
　即棄去從丹溪朱彦修學醫治療多有竒效名動浙¶
　西東所著醫學宗㫖金匱方衍義并丹溪藥要等書¶
　張氏據呉良仁挈家去浙後復來呉占籍長洲以髙¶
<pb:KR2k0029_WYG_055-10b>¶
　夀終子友同自有傳¶
黄公望字子乆本常熟陸神童之弟出繼永嘉黄氏¶
　黄氏父年已九十始得之曰黄公望子久矣因而名¶
　字焉性聰敏博極羣書於技能無不通曉補浙西憲¶
　掾以忤權豪棄去黄冠野服徃來三呉開三教堂於¶
　蘇之文徳橋三教中人多執弟子禮晚愛杭之筲箕¶
　泉結菴其上将為終老計已而歸富春年八十六而¶
　終公望善畫山水初師董源巨然後稍變其法自成¶
<pb:KR2k0029_WYG_055-11a>¶
　一家所著寫山水訣至今人多倣之¶
宋克字仲温長洲南宫里人少跌宕不覊好馳馬試¶
　劒究韜略将北走中原會道梗弗果家居以氣節自¶
　勵性抗直人有過輙面折之無少容與人論議據事¶
　析理期於必勝一旦厭事杜門謝客操觚染翰日費¶
　千紙遂以書名章草久不傳至克始得其法筆精墨¶
　妙可與古人並驅一時學者瀾倒然妙處終不似也¶
　洪武初同知鳳翔卒時有宋廣字昌裔者亦善草書¶
<pb:KR2k0029_WYG_055-11b>¶
　與克頡頏人稱為二宋云¶
趙原字善長吳人號丹林畫師董源甚得其骨格國¶
　初召天下畫士至京圖厯代功臣原以應對不稱㫖¶
　坐死¶
張觀字可觀嘉定人少遊江湖志尚古雅工畫山水¶
　師夏圭馬逺及見盛懋丁野夫而與呉仲圭遊故其¶
　筆力古勁無俗弱之氣尤善鑒古器物書畫嘗徙居¶
　華亭再徙嘉興洪武中還呉寓長洲之周荘卒¶
<pb:KR2k0029_WYG_055-12a>¶
史謹字公謹太倉人洪武中從戍雲南薦授應天府¶
　推官左遷湘隂丞罷謹性髙潔耽吟詠工繪事有獨¶
　醉亭集¶
韓凝字復陽系出魏國忠獻王琦精于醫張氏入呉¶
　收引士類凝隱居不仕子二奕夷奕在隱逸傳夷字¶
　伯翼少失母凝命奕育之為後因名詒孫洪武中為¶
　郡醫學正科永樂二年從兄太醫院使奭言於上召¶
　授御醫改名夷字公逹賜第致和街繼陞院判奕卒¶
<pb:KR2k0029_WYG_055-12b>¶
　陳情得賜假歸𦵏仍給𦵏費永樂十一年扈駕北廵¶
　歸病不能朝上命中貴視疾遣人龜卜既沒歎悼賜¶
　𦵏祭視三品奭字公茂凝弟冲之子洪武末為燕府¶
　良醫正從文廟靖難陞太醫院判進院使扈駕北廵¶
　永樂九年歸京卒亦用三品禮𦵏奭兄弟同時被遇¶
　仕皆通顯而奭子傳亦官御醫與奕子有有子充奕¶
　從子襄皆守世業¶
劉觀字士賓長洲人世以醫顯父毅為燕府良醫後¶
<pb:KR2k0029_WYG_055-13a>¶
　坐事謫戍沒永樂初追念邸臣召觀還擢御醫賜居¶
　第凡中外親藩貴戚及公卿近臣有疾多命徃治尋¶
　陞院判掌院事扈從北征歸卒子溥自有傳孫倫字¶
　宗序成化中為御醫¶
盛寅字啟東吳江人少從王賔學醫永樂間治内侍¶
　蠱症有竒效名聞于上授御醫在上前持論梗梗上¶
　甚重之扈從北征洪熈初命掌太醫院賜勑褒嘉宣¶
　徳中嘗應制賦瑞雪詩及嘗與同官奕於御藥房駕¶
<pb:KR2k0029_WYG_055-13b>¶
　猝至不及屏因命終局且令賦觀奕詩明日有御製¶
　之賜弟宏字叔大與寅同馳名亦入為御醫景泰初¶
　治宫妃疾有效當進官不拜乞落其家籍詔許之尋¶
　乞致仕寅子僎孫愷俱以醫能世其家有劉毓字徳¶
　美其傳出自寅與李懋字思勉者成化間俱官至御¶
　醫¶
沈以潛名𤣥以字行其先由汴徙呉髙宗親書良惠¶
　二字賜之祖伯新父日章皆有醫名以潛少孤能自¶
<pb:KR2k0029_WYG_055-14a>¶
　刻勵宣徳初徴入為醫士未甚知名會院判蒋用文¶
　病上遣中使問之曰卿即死誰可代者用文書以潛¶
　名進即擢為御醫進對稱㫖上謂用文能知人以潛¶
　不負所舉以潛為人平易質重工詩好琴有集行世¶
　子寅孫熈守其業¶
吳誠字誠伯常州人父可大徙家于呉以醫名誠世¶
　其業尤于傷寒著名自後有施宗文盛文繼者俱以¶
　傷寒著竒驗¶
<pb:KR2k0029_WYG_055-14b>¶
錢瑛字良玉世傳顱□醫宣徳中入太醫院寕陽侯¶
　孫生九月驚悸數啼而汗百方莫效瑛後至乃命坐¶
　兒于地使掬水為戲驚啼頓止人問之曰時當季春¶
　兒豐衣帷處不離懷抱其熱鬱安所泄邪使之近水¶
　則火邪殺得土氣則藏氣平故不藥而愈子恒愷悌¶
　愃世其業恒仕至太醫院判與愷尤有名又有陳公¶
　賢者其先為孟景暘舘甥孟氏亦以顱□鳴遂得其¶
　傳成化間公賢徴為醫士入御藥房用藥屢效授御¶
<pb:KR2k0029_WYG_055-15a>¶
　醫進太醫院判致仕卒賜諭祭葢呉下小兒醫稱錢¶
　氏陳氏云¶
沈遇字公濟吳縣人號&KR0751;樵其先有肖鑑者宋咸淳¶
　中寫照有名遇善山水淺絳丹青種種能之晚工雪¶
　景永樂末嘗召見歸以髙年終¶
謝晉字孔昭吳縣人號葵丘工畫山水重疊爛熳千¶
　幅不同尋丈之間不日而就亦能詩有蘭亭集¶
蘇復字性初長洲人以貢為綿州知州作畫師盛懋¶
<pb:KR2k0029_WYG_055-15b>¶
　後宦游歸盡變舊習然不茍作終嵗不能脱一幀孔¶
　昭之速性初之遲各擅其所長同時有范暹陳復成¶
　化中有陳暹亦皆以畫得名¶
馬軾字敬瞻嘉定人精於繪事與錢唐戴文進同馳¶
　名于京師時有李在謝庭循輩亦能畫然其筆法瀟¶
　灑則不逮軾正統己巳以天文生從征廣東謀畫占¶
　驗見用仕為刻漏博士子愈字抑之天順甲申進士¶
　能詩善書尤長於南詞樂府縱佚不覉官止刑部主¶
<pb:KR2k0029_WYG_055-16a>¶
　事¶
王敏字時勉仲光之從孫少孤貧從韓伯承盛啓東¶
　學醫名日起一婦人病血蠱衆治之不愈敏曰娠耳¶
　當得男投之安胎劑果得男海道總帥燕客飾伶人¶
　為女子佐酒無疾也敏視其頰頳面青羸而氣微促¶
　語帥曰火克金之兆也火令司天其殆矣明年六月¶
　嘔血死千户申志年近二十忽暝眩譫語體熱而咳¶
　衆以傷寒治敏曰痘也與升均湯而瘡出一人疽發¶
<pb:KR2k0029_WYG_055-16b>¶
　背不起瘍醫言起則治矣敏曰是擊指脉即起亦不¶
　治衆刼以艾疽起如栗衆曰無傷矣竟三日死平日¶
　治士夫甚多不受其報王氏醫亦以保元氣為主敏¶
　與張頥同時敏年差少頥以瞽敏以瞶而皆有名于¶
　呉下¶
　　　附(雜伎/)¶
干将呉人與歐冶子同師莫邪干将之妻干将作劔米¶
　五之䥫精六合之金英候天伺地隂陽同光百神臨¶
<pb:KR2k0029_WYG_055-17a>¶
　觀天氣下降而金䥫之精不銷干将不知其由莫邪¶
　曰子以善為劒聞於王王使作劔三月不成其有意¶
　乎干将曰吾不知其理也莫邪曰夫神物之化須人¶
　而成今夫子作劔得無得其人而後成乎干将曰昔¶
　吾師作冶金鐡之類不銷夫妻俱入冶爐中然後成¶
　物後世即山作冶麻經葌服然後敢鑄金於山今吾¶
　作劔不變化者其若斯邪莫邪曰師知爍身以成物¶
　吾何難哉於是干将妻乃斷髪剪爪投於爐中使童¶
<pb:KR2k0029_WYG_055-17b>¶
　男童女三百人鼓橐装炭金鐡乃濡遂以成劔陽曰¶
　干将隂曰莫邪陽作龜文隂作漫理干将匿其陽獻¶
　其隂闔閭甚重之會魯使季孫來闔閭使掌劔大夫¶
　以莫邪獻之季孫抜劔之鍔中缺者大如黍米歎曰¶
　美哉劔也雖上國之師何能加之夫劔之成也呉覇¶
　不缺則亡矣我雖好之其可受乎不受而去干将墓¶
　在匠門外東數里承平時人耕其旁忽有青蛇繞足¶
　其人驚遽以刀斷之其前半躍入草中不復見徐視¶
<pb:KR2k0029_WYG_055-18a>¶
　其餘乃折劔一叚至暮欲持歸亦忽失之¶
歐冶子呉人善鑄劔一曰純鈎二曰湛盧三曰豪曹四¶
　曰魚腸五曰巨闕秦客薛燭善相劔越王取豪曹巨¶
　闕魚腸示之燭曰非寶劔也取純鈎示之燭曰光乎¶
　如芙蓉始生取湛盧示之曰善哉允常以湛盧獻呉¶
　公子光弑王僚湛盧乃去楚(互見/古跡)¶
呉市吏者公子光欲謀殺王僚未有可與議者乃命善¶
　相者為呉市吏伍子胥至呉被髪佯狂跣足垢面行¶
<pb:KR2k0029_WYG_055-18b>¶
　乞於市市吏見之曰吾相人多矣未嘗見斯人也非¶
　異國之亡臣乎遂與俱見王僚¶
公孫聖呉王夫差時人夫差興兵将與齊戰道出胥門¶
　假寐於姑胥之臺夢入章明宫見兩䥶蒸而不炊兩¶
　黒犬嗥以南嗥以北兩鋘殖宫墻流水湯湯越其宫¶
　堂後房鼓震箧箧有鍜工前園横生梧桐命大宰嚭¶
　占之嚭曰美哉王之伐齊也章者徳鏘鏘也明者破¶
　敵聲聞昭明也兩䥶蒸而不炊者聖徳氣有餘也兩¶
<pb:KR2k0029_WYG_055-19a>¶
　黒犬嗥以南嗥以北者四海服朝諸侯也兩鋘殖宫¶
　牆者農夫就成田夫耕也流水湯湯越宫堂者鄰國¶
　貢獻財有餘也後房箧箧皷震有鍜工者宫女悦樂¶
　琴瑟和也前園横生梧桐者樂府皷聲也呉王大悦¶
　而心不已復召王孫駱問之駱曰臣鄙淺不能占東¶
　掖門亭長長城公弟公孫聖多見博觀知鬼神之情¶
　状願王問之王乃召公孫聖聖伏地而泣其妻謂曰¶
　子何性鄙今王急召乃涕泣乎聖曰悲哉非子所知¶
<pb:KR2k0029_WYG_055-19b>¶
　今日壬午時加南方命屬上天不得逃亡非但自哀¶
　誠傷呉王吾受道十年隱身避害欲紹夀命不意急¶
　召中世自棄故悲與子相離耳遂詣姑胥臺呉王告¶
　其夢聖曰臣不言身名全言之必死於王前臣聞章¶
　者戰不勝敗走傽偟也明者去昭昭就𡨕𡨕也入門¶
　見䥶蒸而不炊者不得火食也兩黒犬嗥以南嗥以¶
　北黒者隂也北者匿也兩鋘殖宫墻者越軍入呉伐¶
　宗廟掘社稷也流水湯湯越宫堂者宫室墟也後房¶
<pb:KR2k0029_WYG_055-20a>¶
　皷震篋篋者坐太息也前園横生梧桐者梧桐心空¶
　不為用器但為肓僮與死人俱𦵏也願大王按兵修¶
　徳遣下吏肉袒徒跣稽首謝於勾踐國可安存身可¶
　不死呉王怒曰吾天之所生神之所使顧力士石番¶
　以鐡鎚擊殺之¶
姚光呉人有火術呉王臨試之積薪數千束裹之因猛¶
　風而燔薪盡光端坐灰中振衣而起把一卷書呉王¶
　視其書不能解也¶
<pb:KR2k0029_WYG_055-20b>¶
趙逹呉人(或曰河/南人)少從漢侍中單甫學九宫之術能應¶
　機立成問對若神至計飛蝗射無不中或難曰飛者¶
　固不可校此殆妄耳逹使其人取小豆數斗播之席¶
　上立知其數嘗過故知為之具食且曰倉卒乏酒又¶
　無嘉殽逹取盤中隻箸再三縱横之乃言卿東壁下¶
　有美酒一斛鹿肉三斤何以辭無酒殽主者笑曰以¶
　卿善射特相試耳又書簡上作千萬數著空倉中封¶
　之令逹筭之逹云其數有名無實其精微如此呉主¶
<pb:KR2k0029_WYG_055-21a>¶
　孫權呉太平二年長沙大饑殺人不可勝數孫權使¶
　逹占之曰天地川澤相通如人四體鼻衂灸脚而愈¶
　今餘干水口暴起一洲形如鱉食彼郡風氣可祠而¶
　掘之權乃遣人祭以太牢斷其背長沙饑遂止逹死¶
　權究其術祕不出發棺求之竟無所得¶
呉泰能筮會稽盧氏失博山香爐使筮之泰曰此物質¶
　雖為金其象實山有樹非林有孔非泉闔閭晨興見¶
　發青煙此香爐也語其處求得之¶
<pb:KR2k0029_WYG_055-21b>¶
禇𦙍郡人年七嵗善棊及長冠絶當代父榮期與臧質¶
　同逆𦙍從誅何尚之謂𦙍之奕妙冠古今因父受戮¶
　特痛惜之¶
禇思荘以善奕名世琅琊王抗第一品思荘與會稽夏¶
　赤松第二品夏思速善於大行思荘思遲巧於鬬宋¶
　文帝時羊𤣥保為會稽帝遣思荘與𤣥保戲因製局¶
　圖還於帝前覆之齊髙帝使思荘與王抗對奕自食¶
　時至暮一局始竟上倦遣還省至五更方决抗睡於¶
<pb:KR2k0029_WYG_055-22a>¶
　局後思荘逹旦不寐思荘所以品第致髙縁其用思¶
　深久人不能當二人並官給事中¶
楊惠之初與呉道子同師學畫見道子藝成惠之耻焉¶
　更為望工遂為天下第一手故中原多其手制山水¶
　之壁為崑山慧聚寺毘沙門天王像形模如生其傍¶
　二侍女尤佳徐林嘗記其像謂得望工三昧戒後人¶
　不可妄加修飾後果為俗工修治遂失初意¶
席謙郡人梓州肅明觀道士善棊杜甫詩云席謙不見¶
<pb:KR2k0029_WYG_055-22b>¶
　近彈棊¶
朱景環筭術精妙設肆盤門驛貞明中廣陵王錢元璙¶
　鎮呉環上書云到任當三十年安寕元璙未信命焚¶
　之至天福辛丑記其事召問之景環曰曩固言矣及¶
　期薨時有顔規本郡之五工也王嘗召景環問遁甲¶
　事規解五便㕔熟聞之他日質於景環遂精其術王¶
　嘗欲享廟規上書言翌日利五皷之前如寅時則杜¶
　門在南不可出入不聴果寅時王車出南門鏁鑰壞¶
<pb:KR2k0029_WYG_055-23a>¶
　又不能啓遂破鑰而出由是知其神驗乃以為軍師¶
張珙妙於刋鑱趙竦為兩浙漕日以重定王會圖方一¶
　尺有半字如蠅頭而體製精楷俾珙刋之三年而成¶
僧妙應俗姓童氏淳熈中居龍興寺嘗模廬山王瀚須¶
　菩提像於寺中其隂作五百尊者筆法竒古又於虎¶
　丘作石觀音像亦佳¶
祝庶幾郡人通象緯之學累赴鄉舉不中第景徳中¶
　求試所習以為司天靈臺郎¶
<pb:KR2k0029_WYG_055-23b>¶
李珣呉人善律厯紹聖二年曽肇為滁州守命珣為漏¶
　壺以順晝夜時咸則之¶
丁真一呉郡道士善製墨面云𤣥中子¶
王惟清製墨面云淨名齋幕云姑蘇山人王惟清又二¶
　品襄陽米元章家所造¶
胡舜申紹興間自績溪徙于呉通風土隂陽之術世所¶
　傳江西地里新法出於舜申嘗行郡四郭而相之以¶
　為蛇門不當塞作呉門忠告一篇文載城池條¶
<pb:KR2k0029_WYG_055-24a>¶
范疇字復初本金華人嘗為洞霄宫道士得江西張九¶
　牛蓍易之占神妙莫測杭有無藉子胡婆夀負罪而¶
　逃官督捕嚴捕者即疇求筮爻成疇曰可於北方樹¶
　木中得之如言跡至臨平果獲於空楊樹中遂繫獄¶
　後會赦出欲報疇持刀晨叩疇門紿以卜欲賺出殺¶
　之疇决以占知其将不利於已隔門謂之曰欲問卜¶
　可擲下手中刀胡聞之駭服猶以刄畫其門而去疇¶
　由是來蘇避之寓乗魚橋設肆疑者來問莫不神驗¶
<pb:KR2k0029_WYG_055-24b>¶
朱珪字伯盛崑山人師呉睿大小篆尤善摹刻嘗取王¶
　厚之趙孟頫吾衍三家印章譜説并睿與已所製印¶
　文篆例為書曰文集考又有名蹟録即珪素所刻名¶
　文也性孤潔不娶而終¶
袁遇昌居呉縣木瀆善望化生摩睺羅每摶埴一對價¶
　三數十緡其衣襞腦□按之蠕動遇昌不傳其子藝¶
　遂絶(互見/土産)¶
王某者郡中漆匠也至正間嘗以牛皮製一舟内外飾¶
<pb:KR2k0029_WYG_055-25a>¶
　以漆解卸作數節載至上都游漾灤河中可容二十¶
　人上都之人未嘗識舟觀者異之又嘗奉㫖造渾天¶
　儀可以折疊便於收藏其巧思出人意表遂命為管¶
　匠提舉¶
　¶
　¶
　¶
　¶
<pb:KR2k0029_WYG_055-25b>¶
　¶
　¶
　¶
　¶
　¶
　¶
　¶
　姑蘇志卷五十六¶
