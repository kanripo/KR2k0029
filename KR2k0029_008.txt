# -*- mode: mandoku-view; -*-
#+TITLE: 姑蘇志
#+DATE: 2015-08-24 22:39:57.134854
#+PROPERTY: ID KR2k0029
#+PROPERTY: BASEEDITION WYG    
#+PROPERTY: JUAN 卷九
<pb:KR2k0029_WYG_008-1a>¶
欽定四庫全書¶
　姑蘇志卷九　　　　　　　明　王鏊　撰¶
　　　山下¶
穹窿山比陽山尤髙五湖賦云穹窿紆曲葢此山實峻¶
　而深形如釵股吳地記兩嶺相趨名曰銅嶺越絶書¶
　為古赤松子取赤石脂處又神僊傳赤鬚子豐人秦¶
　穆公魚吏也食柏實石脂絶穀後往吳山升僊去即¶
　穹窿山也山髙而平其頂方廣可百畝中壘石為龕¶
<pb:KR2k0029_WYG_008-1b>¶
　名國師庵半山有泉名法雨四時流不絶下注石堰¶
　可以灌田山東嶺下有盤石髙廣丈許相傳朱買臣¶
　讀書其上後人號為讀書臺穹窿寺在焉其北有紫¶
　藤塢百丈泉海雲菴西址有白馬寺(元陳徴詩緑水/青山今再遊杜)¶
　(鵑花發雨初収猿聲好在千章木雲氣深蔵萬丈樓/麋鹿近人來古澗麒麟無主卧荒邱吏情益媿成覊)¶
　(紲西望太湖烟際頭黄漢卿何處春山好物華穹窿/山下古烟霞出林磵水作清語上樹藤枝開紫花久)¶
　(住老僧如避世初来塵客懶還家一尊醉倒東風裏/更覓砂鍋穀雨茶楊基昨日出逰今日還登臨未盡)¶
　(湖東山紫藤花落髙樹下翠羽鳥鳴深竹間泉亭峻/石浄可掬磴倚絶壁危難攀人生跬步即天險不獨)¶
<pb:KR2k0029_WYG_008-2a>¶
　(瞿塘與劍闗吳寛我聞吳中諺楊山髙抵穹窿半壮/哉拔地五千仞始羨吳中有寺觀銅坑鄧尉仙屏扆)¶
　(天平靈巖當几案其間法華與雅宜水透横亘如長/岸何人著山經宜作吳山冠但嫌地勢髙山家每憂)¶
　(旱舟行半日青已了郤被濃雲忽遮㫁水田路轉二/三里依舊諸峯青厯亂人云山頂百畝平合結茒廬)¶
　(倚霄漢龍門勝迹未遑逰坐向船頭先飽看又飲百/丈泉白雲翻海濤行人𣺌無蹤蘭若因以名秀似青)¶
　(芙蓉兹山非百丈泉石與山重問泉所發源寺僧偶/相逢涓涓出亂石㶁㶁循長松山中下鑿井飲足忘)¶
　(瀰冬始知白雲多護此蜿蜒龍品評藉道園遺墨無/塵容所恨生已晩挾杖何由從步来當長夏坐挹清)¶
　(心胷紀事强追和豈徒碧紗/籠謫仙詠瀑布莫訪香爐峯)¶
香山與穹窿連屬南址近太湖為胥口而氣脈接胥山¶
<pb:KR2k0029_WYG_008-2b>¶
　吳地記云吳王種香扵此遣美人採之故名其下有¶
　採香徑互見古跡西南數里有黄茅山臨太湖南址¶
　吳王愛姬祠在焉¶
胥山在太湖口寰宇記云吳王殺子胥投之扵江吳人¶
　立祠扵此故名(水經云胥山上有壇長老云胥人所/治也下有九折路南出太湖闔閭闢)¶
　(以逰姑蘇之臺/而望太湖也)今太湖口為胥口其外為胥湖南有¶
　髙峯山(自穹窿/至此止)¶
姑蘇山一名姑胥一名姑餘在横山西北古姑蘇臺在¶
<pb:KR2k0029_WYG_008-3a>¶
　其上至今人稱為胥臺山互見古跡¶
横山在姑蘇山東隋書十道志云山四面皆横故名又¶
　名踞湖山以山臨太湖若箕踞也錢氏葬忠獻王元¶
　璙扵此建寺其趾曰薦福因又稱薦福山山有五塢¶
　故又名五塢山皇祐五年節度推官馬雲逰此山名¶
　之曰芳桂塢飛泉塢脩竹塢丹霞塢白雲塢後人又¶
　以堪輿家言稱為九龍塢山中舊有朱桓陸雲公顧¶
　野王墳續圖經云此山鎮郡西南臨湖控越實吳時¶
<pb:KR2k0029_WYG_008-3b>¶
　要地隋遷郡扵横山亦以是為屏蔽云(馬雲詩山臨/太湖上寺隱)¶
　(青蘿間五塢洞壑邃衆峯屏障環濃嵐面光彩驚波/背潺湲雲歸定僧寂月伴樵夫還林墅掩䝉密級磴)¶
　(容躋攀錢氏建圭社此地為家山又題五塢森森芳/桂樹團團削青玉春花飛澗户秋實墜巖曲霜條封)¶
　(翠紫風葉摇香緑下有幽棲人結芳避世俗學仙讀/丹經好道探藥籙植根滿羣峯不使樵斧觸○髙崖)¶
　(落飛泉深源味泠冽雲津留玉乳石髓澄金屑淙淙/危磴響滴滴蒼蘚缺濺沫灑明珠滿澗融寒雪巖夫)¶
　(就潄飲姬子臨浣潔不獨愈痼疾自可清内熱○檀/欒徧巖川幽谷氣象鮮風生自宫徵秋籟成管弦夕)¶
　(靄起碧霧晨㬢生緑烟花繁紫鳳飽質勁蒼虬攣藤/蘿交密䕃仰不見雲天欲訪桃源路塢塢疑相連○)¶
　(東澗豀谷秀粲然金碧麗亘夜丹氣明向曙扉烟霽/磴瀉紅玉泉林紆赤鳳髻日出諸峯上月皎半天際)¶
<pb:KR2k0029_WYG_008-4a>¶
　(幽谷紓綘繒層崖縈錦&KR1455;羨此山居人蕭然逺麈世/○君尋白雲䲧最近林澗西永日抱幽石因風度清)¶
　(豀炎隨夏景變涼髙秋氣淒素靄生巘㠋練光帶虹/霓潤澤施天下還返故山棲深惟賢士志出處可與)¶
　(齊又仇山人隱居雞犬眠雲白日空暮春花木滿川/紅茶甌香沸松林火藥杵聲清石澗風玉帛未聞招)¶
　(隱士神仙今喜識臺翁夕陽半局殘棋在醉倚巖邊/紫桂叢髙啟題五塢欲攀淮南樹人去山寂寞嫋嫋)¶
　(凉風生疎花月中落○山空響更逺雨過流還急餘/沬麗迴風一林紅樹濕○色暎豀沈沈秋雲生夕隂)¶
　(無限楚山意鶴鳴風滿林○遥聞丹霞塢中有飱霞/者絡彩發朝朝還同赤城下○雲開見家山雲合失)¶
　(山路聞語知有/人欲尋已迷誤)其西有岷山花園山堯峯山唐免水¶
　院在焉今稱堯峯寺有清輝軒碧玉沼多境巖寳雲¶
<pb:KR2k0029_WYG_008-4b>¶
　井白龍洞觀音巖偃葢松妙髙峯東齋西隱十景今¶
　並廢(蒋堂半峯亭詩何名半峯亭堯峯路之半㳺客/趨層崖斗上多股戰寳雲搆兹軒接引心不倦)¶
　(所冀冠盖来少休松石畔雄視金仙居巍采倚銀漢/自此更攀緣須㬰躋彼岸李彌大雲峯何岧嶤去天)¶
　(餘幾丈其下蔚華林幽然屹相向我逰先朝暾海日/射巾杖飛盖不須持步步蒼松障山僧知我来羅立)¶
　(鳬鴈行提擕兩行人為我談實相一種勿絃琴三嘆/無聲唱開軒面東南千里入俯仰西登妙髙臺更欲)¶
　(茲曠望土斷澤遶山烟濤𣺌雲浪恐是六鼇連蓬壺/墮莽蒼又疑鯨入海偃脊起青嶂時方老火熾金石)¶
　(流玉煬須㬰變雲雨為作雄風壮翻手回涼秋掀舞/千林響誰云免水宫自是神龍蔵三髙如可作吾欲)¶
　(五湖訪洗足巨浸心振衣孤峯上寄詩夸奪流得飽/但相忘長哦可當歌踏月下空曠僧懐深山居十詠)¶
<pb:KR2k0029_WYG_008-5a>¶
　(清輝軒湛湛平湖浸月明漁歌吹㫁曉風清壊衣䝉/頂跏趺坐不稱詩情稱道情碧玉沼深静含秋一鏡)¶
　(寛清丼聊酌齒牙寒靈巖自笑窮山骨明月泉慳只/欲乾多境巖聊向蒼藤掛玉環蒲莎嘉致伴幽閒雙)¶
　(眸浄洗看不厭欲結遮頭草一間寳雲井寳雲珠草/廣禪林鑿石窮源意亦深長嘆甘泉不當路汪汪空)¶
　(有濟人心白龍洞古洞深沈莫敢窺森隂草木野雲/飛白龍何處淹頭角天下蒼生待汝歸觀音巖笑日)¶
　(野花青嶂下歌春幽鳥白雲間寳陀大士全身露懊/惱逰人空看山偃盖松寒松門底如張葢接引佳賓)¶
　(眼倍青方丈老人迎送少未應因汝下幽庭妙髙峯/下視羣山盡子孫孤髙直與月輪分善財不用别峯)¶
　(覔只此休時見徳雲東齋禪板蒲團消永日明忩浄/几映疎筠一爐香盡六時過轉覺山家氣味真西隱)¶
　(匿影長嫌山未深閉門莫放俗塵生如今滿眼事奔/走欲向何人話此心戴良已從□泉游復向堯峯去)¶
<pb:KR2k0029_WYG_008-5b>¶
　(堯峯渺何所塵俗不知處披拂强追尋疲&KR2096;窘凌遽/息喘倚茂松濟勝犯零露積石擁近蹊飛嵐䕶遥樹)¶
　(仰觀天宇垂俯睨河流注石湖尚波瀾洞庭但烟霧/㳺子多悲懐觸景增逺慕微跡既漂泊流年復遲暮)¶
　(半生僅一來百齡能幾度/囬駕悵難淹又復首前路)又西為鴨踏嶺反陂山其¶
　南有寳華山長旗嶺其東有感慈塢又東為呉山本¶
　亦横山一支吳越廣陵王子文舉建吳山院扵此故¶
　名其南有昇猶山桃花塢漫衍六七里臨太湖白楊¶
　灣與吳江分界山之東有紫薇塢瑞雲塢褒忠嶺青¶
　霞塢北連梅灣西址為殊勝塢山西有陸墓山疑即¶
<pb:KR2k0029_WYG_008-6a>¶
　陸雲公葬處¶
楞伽山一名上方山在呉山東北其頂有浮圖五通廟¶
　在其下東南麓有丁家山唐人丁公著父喪負土作¶
　冡故名其北為寳積山寳積寺在焉其北為吳王郊¶
　臺東北為茶磨嶼以其三面臨水故云嶼俗云磨盤¶
　山東南麓有普陀巖巖前石池深峻厓絶石梁跨其¶
　上兩崖壁立蘿木交映特為竒勝¶
白石山在滸墅北越絶書云故為胥女山春申君初封¶
<pb:KR2k0029_WYG_008-6b>¶
　呉更今名又云其南有小蜀山春申君客衛公子冡¶
　也¶
黄山在茶磨山北四里胥塘之北諸峯髙下相連俗稱¶
　筆格山隋志載王世充破劉元進坑其衆扵黄亭磵¶
　疑即此山其西山之半有二石洞深可三四丈俗名¶
　虎洞¶
岝㠋山在金山東俗稱獅子山以形名一名鶴阜山又¶
　名苲雄山呉地記云王僚葬此山傍有思益寺山上¶
<pb:KR2k0029_WYG_008-7a>¶
　有石巷山南有大石相傳為墜星(今其東有/落星涇)水經云¶
　呉西有苲嶺山(俗傳此山本在太湖禹治水移至此/又西南有兩小山皆有石如卷苲禹)¶
　(所用牽山也呉山有淺處在三山之南長老云是苲/嶺山麓自此以東差深言是牽山之溝朱伯原謂牽)¶
　(山事閭巷之談因/故書所載姑存之)山右有土阜曰鈴山左曰索山皆¶
　以獅子名山南頂上有巨石二如樓云是獅子兩耳¶
　自元以來鑿石且盡(徐有貞登獅山麥黄天氣爽如/秋乗興聊為岝㠋逰香徑踏花)¶
　(來洞口小舟送酒過豀頭横塘樹色連龍塢茂苑/烟光接虎丘絶勝竹林觴詠處即今誰數晉風流)¶
何山在獅山北一里其地舊名鶴邑墟故山名鶴阜山¶
<pb:KR2k0029_WYG_008-7b>¶
　因梁隱士何求何㸃葬此改今名其坡有資福寺(范/志)¶
　(以岝㠋山/為鶴阜山)以上四山與諸山不相連¶
洞庭山在太湖中一名包山以四面水包之故名或又¶
　謂包公嘗居之(陶隱居云包公/為句容人鮑靚)又名林屋山山週迴¶
　一百三十五里遥望一島而重岡複嶺茂林平野鍾¶
　梵相聞閭巷井舍不異市邑即其地如人區别境其¶
　諸峯皆秀異而縹緲峯最髙登其顛則吳越諸山隱¶
　隱在目又有上方下方石公龍頭金鐸(相傳吳王蔵/金鐸扵此)¶
<pb:KR2k0029_WYG_008-8a>¶
　渡渚(吳王嘗扵/此渡軍)諸山雖皆山之支隴而逶迤起伏靈¶
　棲䆳構隨髙下各擅勝處有名叢林凡十有八而林¶
　屋洞毛公壇桃花塢消夏灣&KR1735;裏諸迹尤為竒勝唐¶
　房琯云不遊興徳洞庭未見山水他名人品題尤多¶
　其地相傳無虎蛇雉而所産柑橘特佳所謂洞庭柑¶
　也(皮日休詩松門亘五里彩翠髙下絢幽人共躋攀/勝事頗清便霎霎林上雨隱隱湖中電薜帶輕束)¶
　(腰荷笠低遮面濕屨黏烟霧穿衣落霜霰笑次度巖/壑困中遇臺殿老僧三四人梵字十數卷地稀無夏)¶
　(屋境僻乏朝膳散髮抵泉流支頤數雲片坐石忽㤀/起捫蘿不知倦異蝶時似錦幽禽或如鈿篥篣還戞)¶
<pb:KR2k0029_WYG_008-8b>¶
　(刃栟櫚自摇扇俗態既斗藪野情空眷戀道人摘芝/菌為余備午饌渇興石榴羮飢厯胡麻飯如何事于)¶
　(役茲逰急扵傳却将塵土衣一任瀑絲濺又縹緲峯/頭頂華陽帽手持大夏笻清晨悟道侣来上縹緲峯)¶
　(帶露嗅藥蔓和雲尋鹿蹤時驚&KR2794;&KR2332;鼠飛上千丈松/翠碧内有室叩之虚䃔䃧古穴下徹海視之寒鴻濛)¶
　(遇歇有佳思縁危無倦容須㬰到絶頂似鳥穿樊籠/恐足蹈海日疑身凌天風衆岫㸃巨浸四方接圓穹)¶
　(似将青螺髻撒在明月中片白作越分孤嵐為吳宫/一陣靉靆氣隱隱生湖東激雷與波起狂電将日紅)¶
　(□□雨㸃大金髇轟下空暴光隔雲閃髣髴亘天龍/連拳百大尾下拔湖之洪捽為一雲山欲與昭囬通)¶
　(移時却□下細碎衡與嵩人物諒不測絶景尤難窮/杖策下反照漸聞仙觀鍾烟波漬肌骨雲壑闐心胷)¶
　(竟死愛未足當生且歡逢不然把天爵自拜太湖公/又桃花塢夤縁廣南嶺盡日穿林樾窮深到茲塢逸)¶
<pb:KR2k0029_WYG_008-9a>¶
　(興轉超忽塢名雖然在不見桃花發恐是武陵豀自/閉仙日月倚峯小精舍當嶺殘耕出将洞任廽環把)¶
　(雲姿披拂閒禽啼呌窱險狖眼硉矹微風吹重嵐碧/埃輕勃勃清隂減鶴睡秀色治人渴敲竹鬭錚鏦弄)¶
　(泉争咽嗢空齋蒸柏葉野飯調石髪空羨塢中人終/身無履韈陸龜䝉和包山信神仙主者上真職及棲)¶
　(鍾梵侣又是清涼域乃知烟霞地絶俗無不得巖開/一逕分柏擁深殿黒僧閒若圖畫像古非彫刻海客)¶
　(施明珠湘蕤料浄食有魚皆玉尾有鳥盡金臆手擕/鞞鐸佉若在中印國千峯殘雨過萬籟清且極此時)¶
　(空寂心可以遺智識知君戰求勝尚倚功名力却下/聽經圖孤帆有行色左右皆跳岺孤峯挺然起因思)¶
　(縹緲稱乃在虚無裏清晨躋澄道便是孱顔始據石/即更歌遇泉還徙倚花竒忽如薦樹曲渾成几樂静)¶
　(烟靄知忘機猿狖喜頻攀峻過斗未造平如砥舉手/縁青𡨕迴眸聊下眎髙帆大扵鳥廣墠纔𩔖蟻就此)¶
<pb:KR2k0029_WYG_008-9b>¶
　(微茫中争先未常巳葛洪話剛氣去地四十里茍能/乗之逰止若道路耳吾将自峯頂便可朝帝扆盡欲)¶
　(活羣生不唯私一己超騎明月榦復弄華星蘂却下/蓬萊巔重窺清淺水身為大塊客自號天隨子他日)¶
　(向華陽敲雲問名氏○行行問絶境貴與名相親空/經桃花塢不見秦時人願起為東風吹起枝上春願)¶
　(此作流水漸浮蘂中塵願此為好鳥得棲花際隣願/此作幽蝶得隨花下賔朝為照花日暮作涵花津試)¶
　(為探花士出作偷桃臣桃源不我棄庶可全天真王/禹偁吳山無此秀乘暇一逰之萬頃湖光裏千家橘)¶
　(熟時平看月上早逺覺鳥歸遲近古誰真賞白雲應/得知范成大滿載清閒一棹孤長風相送入仙都莫)¶
　(愁懐抱無消豁縹緲峯頭望太湖髙啟朝登西巖望/太湖青天在水雲飛孤洞庭縹緲兩峯出正是碧海)¶
　(浮方壺嘗聞此山孤靈壤蛇虎絶蹟歡樵夫濤聲半/夜恐魂夢石氣五月寒肌膚居人彷彿武陵客户種)¶
<pb:KR2k0029_WYG_008-10a>¶
　(客就収為租髙風欲起沙鳥避明月未出霜猿呼中/有林屋仙所都銀房石室開金鋪羅浮蛾眉互通達)¶
　(别有路往非人途天后每降龍垂胡神鉦忽響驚棲/鼯自懸日月照洞内古木隂蔽空朝晡風吹白芝晩)¶
　(易老雲滯紫泉秋不孤靈威丈人亦仙徒深入探得/函中符𤣥衣使者不暇惜欲使出拯蒼生蘇後来好)¶
　(事多繼徃石壁篆刻猶堪摹千年玉䑕化蝙蝠下撲/短火如飛烏𤣥闗拒閉誰復到似怪石上腥塵汙勿)¶
　(言神仙是恍惚靈蹟具在良非誣我生擾擾胡為乎/坐見白髮生頭顱久欲尋真未能去局束世故縁妻)¶
　(孥何當臨湖借漁艇拍浪徑渡先雙鳬獨攀幽險不/用扶身佩五岳真形圖夜登天壇掃落葉自取薪水)¶
　(供丹爐此身願作仙家奴不知/仙家肯許無狂語醉發應胡盧)¶
莫釐山相傳莫釐将軍所居一名胥母(音/無)以其在洞庭¶
<pb:KR2k0029_WYG_008-10b>¶
　之東稱東洞庭山其山周廻八十里視西洞庭差小¶
　而岡巒起伏廬聚物産大畧相同所不同者西石清¶
　而潤東石黄而燥西宜梨東宜枇杷西有兔無雉東¶
　有雉無兔耳山有九寺法海翠峰靈源最勝(范成大/鎮下放)¶
　(船過東山打頭風急鼻雷鼾醉夢間心鐵石頑惟有/愛山貪未厭西山纔了又東山吳寛登百階棧望西)¶
　(山百階棧上望西山縱目遥過消夏灣未遂真㳺勞/指㸃聊憑髙興去躋扳石壇相距纔十里林屋都來)¶
　(有萬間報與山靈須少/待會将親手扣仙闗)¶
黿頭山一名黿山實洞庭支嶺也以其形𩔖黿故名山¶
<pb:KR2k0029_WYG_008-11a>¶
　産竒石¶
禹期山亦洞庭支嶺相傳禹會諸侯扵此¶
夫椒山相傳夫差敗越處(按左傳吳伐越敗之夫椒杜/預曰太湖中椒山水經云太)¶
　(湖有包山春秋謂之夫椒史記正義引賀循會稽記/云夫椒山在太湖中洞庭山西北又常州志云夫椒)¶
　(一名湫山在無/錫縣太湖濵)¶
津里山¶
横山　隂山　葉余山　長沙山(已上在西/洞庭之北)¶
衝山　漫山(在長沙/之西)¶
<pb:KR2k0029_WYG_008-11b>¶
武山在東洞庭之東本名虎山相傳吳王養虎扵此後¶
　避唐諱改今名¶
余山(在東洞/庭北)¶
三山　厥山　澤山(俱在東洞/庭西南)¶
馬跡山在太湖中屬武進縣¶
錢堆山　大㞦山　小㞦山¶
獨山(與錫山相傳/中斷為太湖)¶
東鴨山　西鴨山　三峯山　大峯山　小峯山¶
<pb:KR2k0029_WYG_008-12a>¶
小椒山(與夫椒相/對而差小)¶
杜圻山相傳范蠡乗舟至此遇風止釣洲上刻石記焉¶
　(自錢堆以下俱/在馬跡山西北)¶
大貢山小貢山(元王逢望大小貢二山大貢如大人小/貢如小臣大人方正笏小臣亦垂紳太)¶
　(湖七十山而此我所珍清淑萃間氣端厚凝風神嶽/路蓮一朶海偃月半輪逺分馬迹秀近奪蛾眉真岫)¶
　(幌敝素夕雲盖擁髙晨深容虎豹隱幽絶狐兔隣将/軍雖相望邈若越與秦我行柯村外紫翠忽鮮新不)¶
　(無靈異棲飛度招隱淪洶洶白水波杳杳清路塵芳/蓴被中沚采之淚盈巾父老昧知識謂我諸侯賔我)¶
　(豈諸侯賔均/是天王民)¶
<pb:KR2k0029_WYG_008-12b>¶
五石浮山　茆浮山¶
思夫山相傳秦時有人採藥不返其妻思之至死故名¶
　(髙啟詩江上曾看望夫石湖中望見憶夫山夫君好/采山中藥獨得長生竟不還不似蕭郎與秦女乗鸞)¶
　(同去綵/雲間)¶
南烏山　北烏山¶
大雷山小雷山兩山相對而不相見見則有風雷之異¶
大千山　小千山　紹山　青浮山　疃浮山¶
東嶽山西嶽山相傳吳王扵此置男女二嶽也¶
<pb:KR2k0029_WYG_008-13a>¶
粥山相傳吳王飼囚於此¶
琴山　杵山　大竹山　小竹山　長浮山¶
癩頭浮山　殿前浮山　龜山(與黿山相/對而差小)¶
謝姑山　小謝姑山　玉柱山　金庭山　垓山¶
舍山　厯耳山　筆格山　石蛇山　鼉山¶
小鼉山　驚藍山　箭浮山　王舍山　苧浮山¶
白浮山　篛㡌山　猫䑕山　石牌山¶
　　已上七十二山並在太湖中¶
<pb:KR2k0029_WYG_008-13b>¶
馬鞍山在崑山縣西北廣袤三里髙七十丈一名崑山¶
　實因華亭之崑山而名縣境連接湖海而孤峯特秀¶
　上有浮圖(近嵗火/焚其頂)其陽有慧聚寺東偏有山神祠西¶
　有文筆峯(相傳孝宗時有/魁星見扵此)山巔有華蔵寺南有桃源¶
　洞北有鳳凰石及春風亭(太常卿/夏㫤建)正統間知縣羅永¶
　年植柏千章名郎官栢(宋勝繼一水浹辰外乍晴如/酒醒臨豀照净練陟巘到髙)¶
　(青翠靄俯深樾黄雲迷逺坰超然信塵表風袂襲泠/泠孫寔絶頂地平易軒牕風怒號半空垂象緯四面)¶
　(湧波濤洞僻荒苔蘚泉深冷骨毛登臨欲忘返城市/厭煩勞楊維禎與顧仲瑛姚子章張叔厚于彦成郯)¶
<pb:KR2k0029_WYG_008-14a>¶
　(九成聨句二月二十日樓船下婁江破浪擊長艫楊/驚颷簸髙杠梅峯遥古色姚石樹鳴悲腔躡磴屐齒)¶
　(齒張登堂鼔逢逢地險立孤柱郯天垂開八窻烏升/海光浴于鳶騫風力降畨賦夾閩估顧越謡雜吳嚨)¶
　(仙樵椎結萃姚胡佛凹眉龎婆律噴獅鼎楊琉璃照/龍缸曾軒坐疊浪郯落筆飛流淙愛此韞玉石豈曰)¶
　(取火矼文脉貫琬琰顧密韻會&KR1125;缸驅羊欲成萬楊/種璧得無雙多今文章伯張萃此禮義邦龍駒幸識)¶
　(陸姚鳳雛亦知龎翠笄掉文舌顧茜衲折幔幢敏思/抽連繭雄心鬭孤鏦句神躍冶劒才捷下水艭磬聲)¶
　(重寡和鼎力輕羣扛昆/渠詩已就誰誚隴頭瀧)¶
秦柱山在縣南三十里千墩浦南帶海上有烽火樓基¶
　吳時以望海冦吳録云一名秦望山又輿地志云秦¶
<pb:KR2k0029_WYG_008-14b>¶
　始皇嘗登因名(唐薛據登秦望山南登秦望山目極/大海空朝陽半蕩浴晃朗天水紅豀)¶
　(壑争噴薄江湖遞交通而多漁商客不悟嵗月窮振/緡迎早潮弭棹候逺風予本萍泛者乗流任西東茫)¶
　(茫天際帆栖泊何時同将/尋會稽迹從此訪任公)¶
媧婦山在縣東十八里¶
趙靈山在縣西南三十里(已上三山葢土山耳/因舊志所載姑存之)¶
千墩在縣東南其北三十里地名木𤓰有墩九百九十¶
　有九與此合為千墩因名千墩浦一說自淞江抵本¶
　府東下至江南之北凡有千墩永樂中太常少卿袁¶
<pb:KR2k0029_WYG_008-15a>¶
　汶被㫖浚千墩浦鄉民便之易名少卿墩¶
綽墩在縣西十八里相傳唐黄幡綽所葬(髙啟詩淳于/曾解救齊城)¶
　(優孟還能念楚卿嗟爾只教/天子笑不言憂在禄兒兵)¶
天女墩在縣東南十八里洪荘村(墩上下皆茒葦惟中/間一路若有人行者)¶
　(雖植草不生相傳有天子之女𦵏扵此莫詳世代墩/中有金龍舟每風雨夕即聞金鼓聲一村民夜過其)¶
　(處見所謂龍舟者攫取之僅得一人像長可尺許暨/歸即大病嘗有人欲發此為毒蜂飛火逐之遂止)¶
　青墩　塘墩(在縣東北海口一在東/南三十六里吳淞江南)尖墩　石墩¶
　十八里墩　廟墩　湯墩　相墩　逃鹿墩　長墩¶
<pb:KR2k0029_WYG_008-15b>¶
虞山在常熟縣西北一里髙一百六十丈周四十六里¶
　六十六步(吳地記云孫權置虞農都尉扵此故云按/吳趣春秋吳太子娶齊女病而曰必葬我)¶
　(虞山之巔以望齊國越絶書云虞山巫咸所居/則虞山吳越時已有之或云虞仲葬此得名)一名¶
　海虞或云海嵎(以東臨/滄海)又名烏目山雖無峯巒而蜿¶
　蜒起伏畧如卧龍上有土垤磈礧或疑其古塜而不¶
　可考也山麓有老君殿舊名乾元宫宫側有池(宋嘉/定間)¶
　(所/鑿)又有雪井南有仲雍墓有維摩庵太公石屋旁有¶
　石洞天将雨則雲氣出其中又西北為拂水巖崖石¶
<pb:KR2k0029_WYG_008-16a>¶
　陟峻水奔注如虹凌風飛濺最為竒勝自南循山而¶
　西有致道觀又西有招真宫昭明太子讀書臺在焉¶
　又西則嶽祠諸廟過呉王廟五六里有試劒石又有¶
　三沓石與石城石門諸峯錯峙下有石壇周八十步¶
　又西則寳嚴灣其北六里為破山(孫應時詩長嘯虞/山迥天開風氣清)¶
　(南窺五湖近北覽大江横厯厯三吳地悠悠萬古情/雄觀有如此聊復記平生王汝玉平生不識海虞山)¶
　(覽秀曾因圖畫間雲入空濛開倒影僧依蒼翠閉禪/闗湖田種熟秋千頃烟浦舟行路幾灣天上歸来暫)¶
　(停轡何當留我老年閒呉寛與沈周逰虞山夜宿相/川口清朝喚舟人舟人請所之指彼虞山垠山如知)¶
<pb:KR2k0029_WYG_008-16b>¶
　(我来笑迓野水濵藹藹春雨餘翠洗雲中身我亦重/茲山竦然正冠巾虞仲骨已朽髙名宛如新悠悠松)¶
　(間路弔古在茲晨放舟轉山塘行行自知津春服亦/既成庶以適此春○我本不飲人愛山如愛酒春逰)¶
　(亦易事出户即掣肘決策為此行所幸得良友譬彼/足力弱扶掖乃能走虞山遥在望豈意落吾手側足)¶
　(亂石間縱目平湖口賞心雖云樂弔古悵然久丹井/事有無刻銘覆華構如何梁昭明書臺蔽林藪○斜)¶
　(日下嶺西落霞滿川上晩色催人還輕舟復遥漾佳/山難為别持酒忽惆悵悠然一回首舟尾疊青浪故)¶
　(人知我懐捉筆寫其状懐土心未除移山力何壮便/如王維詩終南亦堪望流觀入中夜鼔枻起髙唱又)¶
　(舟中望虞山蜿蜒平野卧青山相見今人獨厚顔徒/有詩篇曾記詠已無筋力再躋攀船頭旋轉憑黄帽)¶
　(水而低囬擬翠鬟舊日同逰誰在者欲從東老學清/閒沈周只有看山是勝縁青鞋布襪且輕便天収雨)¶
<pb:KR2k0029_WYG_008-17a>¶
　(脚賖今日我趂花時遣老年絶壁雲扶将墮石豁崖/風勒下奔泉此來不憤空歸去旋構新篇揀竹鑴)¶
破山世傳龍鬬而山破故名上有興福寺又有鬬龍澗¶
　旁有硃砂洞放生池慶元志引山海經曰虞山之北¶
　岡壠相接即烏目山(今頂山之南有烏/目澗疑即此也)自此東北九¶
　十步有空心潭(取唐人常建詩潭/影空人心之句)又有舜井(唐僧常/逹山居)¶
　(八詠身間依祖寺志僻性多慵少室遺真㫖層樓起/暮鍾啜茶思好水對月數諸峯有問山中趣庭前是)¶
　(古松○晩望虚庭物心心見祖情烟開分嶽色雨霽/減泉聲逺樹猿長嘯層巖日乍明更堪論的意林下)¶
　(筍新生○一室塵埃外翛然秪麽常睡來開寝帳鐘/動下禪牀溪浸山光冷秋凋木葉黄時提祖師意欹)¶
<pb:KR2k0029_WYG_008-17b>¶
　(石看斜陽○西來真祖意秪在見聞中寒鴈一聲過/䟱林幾葉空心閒憐水石身老怯霜風為報參𤣥者)¶
　(山山月色同○真性寂無機塵塵祖佛師日明庭砌/暖霜苦藥苖衰汲水和烟酌栽松帯雪移好聽𤣥㫖)¶
　(處猿嘯嶺南枝○古寺凭欄危時聞舉妙機庭空月/色浄夜迥磬聲稀漏轉寒更急燈殘冷焰微太虚同)¶
　(萬象相謂話𤣥微○聖僧論的㫖物物唱圓成疎栁/春来翠幽牕日漸明禪心清石室蝶翅覆花英好聽)¶
　(譚𤣥處喬松鶴數聲○祖祖唯心㫖春融日正長霜/輕莎草緑風細藥苖香月滿真如浄花開覺樹芳庭)¶
　(前鶯囀處時聽語圓常宋劉拯破山八詠并序元豐/元年蘇州常熟縣沙門思雅謁余言曰海虞之勝鍾)¶
　(扵破山然林泉之勢㳺觀之繁無近與逺傳之盛矣/自倪郴州捨宅為寺數百年間偉人竒士往往間出)¶
　(而人無知者願有以發明之余因而詠興福寺峩峩/烏目山曾臨貴侯宅重房昔珠翠峻宇煥金碧泉激)¶
<pb:KR2k0029_WYG_008-18a>¶
　(晨霞明松摇暮雲白宜爾山中人日輪自朝夕文舉/塔圓昔探雙林巵言發南華萬里歸一空誰云正非)¶
　(邪門影摇青松曽廻貴侯車猶遺數層塔岌岌淩飛/霞救虎閣三昧逰深慈結宇依蒼崖猛虎伏巍閣拔)¶
　(箭非忘骸窮獸雖覆車危雀猶投懐况我見已忘而/彼猶其儕龍鬬澗白龍鬬巍峯長澗落千尺靈泉應)¶
　(竒躋髙連莫雲碧寒影凌蒼崖清流動危石八月苖/正枯猶能變甘澤體如塔妙理悟三伊巍巍抗竒節)¶
　(千尺巖下松蕭然獨凌雪珠影雖青黄月輪豈圓闕/危石揚寒泉至今伴清絶宗教院妙義傳天台迷雲)¶
　(浄如掃初終雖五時修短自三草結隱非此峯獲蔵/亦真寳秋来月正圓獨照松已老空心潭碧潭發幽)¶
　(石瀟灑無纎塵寒光湛秋月有物無比倫離釣況無/魚千尺徒垂綸到此心已空何用濯吾纓御賜鍾大)¶
　(聲叩洪鍾萬里來彤庭鳥閒棲影重星淡雲氣清餘/響遶巖壑林葉如迴驚有客發深省塵耳非謾傾)¶
<pb:KR2k0029_WYG_008-18b>¶
頂山在破山北十二里上有髙女峯(相傳齊景/公女葬此)白龍池¶
　在焉西北有水簾洞兩水合流從石厓下注漫流若¶
　簾云(孫應時詩小山摇落故凄凉想像登臨野興長/萬里晴空初鴈入一年好景又橙黄極須痛飲)¶
　(償秋節生怕疎鍾報夕陽搔首故園歸未得籬邊寒/菊為誰香○散目秋郊趂曉涼纎雲不㸃鏡天長松)¶
　(杉沐露連天碧秔稻眠雲萬頃黄可惜文書妨勝日/又還時節近重陽小山叢桂相撩得故故隨人作陣)¶
　(香梅詩千株碧樹挿雲立一綫紅泉透石飛童子怕/寒争閉户夜深風雨有龍歸范仲淹平湖數百里隱)¶
　(然一山起中有白龍泉可洗人間耳吾仰仁智心愛/茲山水音結茅三十年不道嵗月深笑我名未已來)¶
　(問無為理却指嶺邊雲斯焉贈君子周霞賔路轉清/風徑泉通古石橋規模靈隱小景像上方遥書壁藤)¶
<pb:KR2k0029_WYG_008-19a>¶
　(牽袂尋源草没腰每懐/登覽日東海暮生潮)¶
福山在縣治西北四十里髙九十五丈周五里本名覆¶
　釡唐天寳六載改為金鳳後梁乾化三年又改今名¶
　山麓有東嶽行祠(徐有貞詩冒雨衝風泛綵舟共君/載酒七峯逰海門東望天連水江)¶
　(市西来樹隱洲喜有錢劉新著作能無王謝/舊風流登樓莫漫題詩句留與山僧作話頭)¶
夀山與福山相連北濵大江又名陶山¶
河陽山一名鳳凰山在縣西北四十里髙一百二十丈¶
　周七里山頂有井嘗出醴水(見永慶/寺碑)又有梁朝古檜¶
<pb:KR2k0029_WYG_008-19b>¶
　及唐狀元陸器讀書臺(陳繹曾平生邱壑愛躋攀此/日披圖意任閒江浙去題龍)¶
　(虎榜海虞行看鳳凰山鶴來華表千年後雲在丹崖/萬壑間聞有青囊書卷在訪仙求術待秋還楊維禎)¶
　(河陽山色畫圖開絶壑懸崖亦壮哉華表不聞仙鶴/語醴泉曾引鳳凰来玉魚金盌埋黄土石獸豐碑長)¶
　(緑苔獨有桓桓邱隴/在秀峯相對讀書臺)¶
志山與河陽山相峙(按盧志居民鑿地得唐斷碑/有鷙山之語則志當作鷙)¶
塔山在河陽山南晉處士夏統宣城太守邴臻嘗居此¶
　舊名崇徳後改今名¶
常熟山在縣北三十七里髙一百五丈周七里本名銅¶
<pb:KR2k0029_WYG_008-20a>¶
　官或云洞觀唐天寳六載改今名¶
范山在縣北三十六里二百步髙七十四丈周二百四¶
　步相傳梁范冀兄弟居此故名又永安山在縣北三¶
　十八里(或云即/范山)¶
石家山髙五十七丈周二里在銅官山北¶
茯苓山在縣西北六十五里髙數丈周三百步下有龍¶
　潭(石闌/猶存)相傳舊産茯苓故名¶
宛山(或作/苑)在縣西南五十里髙七十丈周五里産石堅¶
<pb:KR2k0029_WYG_008-20b>¶
　潤可為硯¶
顧山在縣西北五十里髙一百七十丈周二十一里東¶
　南屬本縣西南屬無錫縣西屬江隂俗呼為三界山¶
　一名靈龜山亦曰香山¶
烏丘山在縣東南二十七里去昆承湖三里或作塢山¶
　黄土山在魏涇橋南(三山皆/土阜耳)¶
穿山髙一十七丈周二百五十步中有石洞前後通徹¶
　故名臨海記曰海虞縣穿山下有洞穴髙十餘丈昔¶
<pb:KR2k0029_WYG_008-21a>¶
　有海行者舉帆經其中今考其洞上猶通人往來而¶
　其下為地去海已逺舊屬常熟今分𨽻太倉州¶
太倉岡身在州治之東曰上岡身曰下岡身曰歸胡岡¶
　身(今名/歸吳)在新安鄉曰青岡在恵安鄉曰王家岡别有¶
　岡門見水條¶
寳山在嘉定縣東南八十里依仁鄉永樂十年三月平¶
　江伯陳瑄督海運築為表識上建烽火髙三十餘丈¶
　周迴一十五里(御制寳山之碑嘉定涉海之墟當流/之會外即滄溟浩𣺌無際凡海舶往)¶
<pb:KR2k0029_WYG_008-21b>¶
　(來最為衝要然無大山髙嶼以為之表識遇晝晴風/静舟徐而入則安坐無虞其或暮夜烟雲晦𡨕長風)¶
　(巨浪帆檣迅疾倐忽千里舟師弗戒瞬息差失觸堅/膠淺遄取顛躓朕恒慮之今年春乃命将士相地之)¶
　(宜築上山焉以為往来之望其址東西各廣百丈南/北如之髙三十餘丈上建烽□晝則舉烟夜則明火)¶
　(海洋空濶遥見千里扵是或樂其便不旬日而成周/圍樹以嘉木間以花竹蔚然竒觀先是未築之前居)¶
　(民恒見其地有山影及是築成適在其處如民之所/見者衆曰是盖有神明以相之故其兆先見皆稱之)¶
　(曰寳山因民之言仍其名而不易遂刻石以誌之詩嶫/曰滄溟巨浪渺無分混含天地相吐吞洪濤駕山㠎)¶
　(奔巨靈□□屭相嘘歕揮霍變化朝為昏駭神褫鬼目/黯眢蒼黄拊髀孰為援乃起茲山當海門孤髙靚秀猶)¶
　(崑崙千里示表鬱㶿燉永令汎濟無憂煩寳山之名/萬古存勒銘悠久同乾坤永樂五年五月初九日)¶
<pb:KR2k0029_WYG_008-22a>¶
　¶
　¶
　¶
　¶
　¶
　¶
　¶
　¶
<pb:KR2k0029_WYG_008-22b>¶
　¶
　¶
　¶
　¶
　¶
　¶
　¶
　姑蘇志卷九¶
