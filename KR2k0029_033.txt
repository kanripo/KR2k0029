# -*- mode: mandoku-view; -*-
#+TITLE: 姑蘇志
#+DATE: 2015-08-24 22:39:57.686988
#+PROPERTY: ID KR2k0029
#+PROPERTY: BASEEDITION WYG    
#+PROPERTY: JUAN 卷三十四
<pb:KR2k0029_WYG_033-1a>¶
欽定四庫全書¶
　姑蘇志卷三十四　　　　　明　王鏊　撰¶
　　　塚墓¶
　　周禮墓大夫掌凡邦之墓域而為之圖今制忠賢¶
　　之藏則為之置守䕶禁樵牧亦先王遺意也獵徃¶
　　代采近時以著于篇¶
商巫咸墳在巫門東北三里巫咸商太戊時賢臣是為¶
　巫門巫咸山按越絶書虞山巫咸所出史記正義謂¶
<pb:KR2k0029_WYG_033-1b>¶
　巫咸塚在海虞山上子賢亦葬此離騷亦稱巫咸説¶
　者以為古人巫也¶
太伯墓吳越春秋云太伯葬梅里平墟史記正義引括¶
　地志云在吳縣北五十里梅里村鴻山上去太伯所¶
　居城十里吳地記又云太伯塚在吳縣上去城十里¶
吳君仲雍墓吳地記曰在常熟縣西虞山上與言偃塚¶
　並列寰宇記曰虞山有仲雍齊女墓東是仲雍西是¶
　齊女梁昭明太子招眞治碑云逺望仲雍而髙墓蕭¶
<pb:KR2k0029_WYG_033-2a>¶
　瑟旁臨齊女而哀壟蒼茫今碑尚在而墓乆廢吳地¶
　記又曰仲雍墓在海虞山東嶺(周霞賔詩虞墓東山/頂岐州萬國西人皆)¶
　(憐伯仲心實似夷齊海水龍無害蠻花鳥自啼寂寥/懐古意文倮見遺黎傅良玉仲雍古塚已丘墟塚上)¶
　(閑雲日卷舒奠薦不聞陳簠簋芟夷端合禁樵蘇杜/䳌啼血春風老狡兔穿塋夜月孤過客無勞增悵惘)¶
　(至今讓徳重勾吳吳訥虞仲隨伯氏泯迹逃荆蠻至/今仲隱處猶自稱虞山遺跡邈難尋廢塚留山間鄉)¶
　(邑失開陳嵗逺埋荒菅予賤忝末裔有淚空潸潸誰/為禁樵牧陳辭扣天關鄭東野鼠穿黄穴遺封百草)¶
　(深死無歸國夢人識逸民心巒樹冬逾碧江猨夜亦/吟海虞山上月梅里共沈沈周師敬賢哉虞仲氏讓)¶
　(國來荆蠻㫁髪文其身之死不復還孤塚鬱嵯峨屹/立山之間高風播宇宙邈矣誰能攀青山得以名萬)¶
<pb:KR2k0029_WYG_033-2b>¶
　(古永/不刋)¶
周章墓圖經周章墓在虞山上¶
王僚墓在岝㟧山西(吳地記云王僚葬/山傍有思益寺)¶
吳王闔廬墓在虎丘山劒池(越絶書及吳越春秋云闔/廬之葬穿土為山積壤為)¶
　(丘發五郡之士十萬人共治千里使象運土鑿池四/問廣六十里水深一丈五尺銅棺三重傾水銀為池)¶
　(六尺黄金珍玉為鳬鴈扁諸盤郢魚腸之劒在焉葬/之三日金精上為白虎踞墳故名虎丘劉向疏云葬)¶
　(十餘年越人發之吳地記曰秦皇求劒虎復蹲焉遂/走而失或云墓即虎丘寺法堂基也王禹偁詩惜哉)¶
　(吳王墓秦帝常開破應笑埋金玉千年賈為禍不待/虎跡消己聞鮑車過又是驪山頭炎炎三月火范仲)¶
<pb:KR2k0029_WYG_033-3a>¶
　(淹昔見虎眈眈今為佛子巖雲寒不出寺劒淨未離/潭幽步蘿垂徑髙禪雪閉庵吳都十萬户烟瓦亘東)¶
　(南王紳山頭古寺多陳迹故國空餘氣象雄霸業已/隨流水去闔閭墳草又西風張伯玉東客從來過虎)¶
　(丘橘花渡口維扁舟闔閭宫殿不可見但對古塔寒/颼飀憶昔吳王全盛日水犀十萬横吳鈎楚山既掘)¶
　(荆平塚越嶺仍將勾踐囚豈謂西施能破國誰知麋/鹿上臺遊惟有吳王在時月夜深幽照劒池秋髙啓)¶
　(水銀為海接黄泉一穴曽勞萬卒穿謾説深機防盜/賊難令朽骨化神仙空山虎去秋風後廢榭烏啼夜)¶
　(月邉地下應知無敵/國何須深葬劒三千)¶
専諸墓相傳在盤門裏伍大夫廟側¶
申公巫臣墓郡國志云在匠門西南祥符圖經云在將¶
<pb:KR2k0029_WYG_033-3b>¶
　門外吳地記云在巫門外(按匠將聲之訛云/匠門外者非是)¶
孫武墓越絶書云在巫門外大塚去縣十里東漢書引¶
　皇覽云在吳縣東門外吳地記云在平門西北二里¶
　地名永昌¶
干將墓在匠門外(吳地記云匠門本名干將門門外有/干將墓後訛為匠髙啓干將善鑄劒)¶
　(劒成終殺身吳伯亦遂亡神物豈不神始知服諸侯/威武不及仁徒勞冶金鐵精先動星辰莫邪應同埋)¶
　(荒草千古春青蛇塚/間出猶欲恐耕人)¶
慶忌墓在吳縣東北二十五里今云慶墳吳地記云在¶
<pb:KR2k0029_WYG_033-4a>¶
　齊門外(今十四都/有慶忌廟)¶
要離墓在吳縣西四里閶門南城内吳地記曰在泰伯¶
　廟南三百五十步(相傳在今梵門橋西城下馬婆墩/舊有砲座基嘉定十六年提刑司)¶
　(修城此地多得古塚皆莫詳其姓氏漢書注要離塚/在西伯鸞墓在北范志又云在閶門外金昌亭傍傳)¶
　(記不同互見梁鴻墓楊維禎詩金昌亭下路春草沒/荒丘云是要離塚令人生古愁侏兒三尺餘不佩雙)¶
　(吳鈎中包猛士膽白日照髙秋惡死屠骨肉視身若/蜉蝣荆軻不了恨慶忌成身謀如何五噫客死與爾)¶
　(同/仇)¶
王夫差墓在陽山(左傳云吳王乃縊越人以歸注以其/尸歸越絶書云夫差塚在猶亭西卑)¶
<pb:KR2k0029_WYG_033-4b>¶
　(猷位近太湖越王令干戈人以一□土葬之吳越春/秋云夫差既伏劒越王以禮葬之秦餘杭山宰嚭亦)¶
　(葬其旁其義子墳十八所/俱在陽山又號亞父塚)¶
瓊姬墓夫差女也與夫差墓相近(髙啓詩夢别夫差殿/頭墮釵零落誰収土)¶
　(昏青鏡忌曉月冷珠𥜗恨秋麋鹿昔來廢苑牛羊今/上荒丘香魂若怨亡國莫與西施共遊徐賁館娃宫)¶
　(裏已堪愁沉值泉臺□小丘月冷寶奩無復曉池空/玉鴈不知秋蘿間舊屋僧來徃竹下新亭客過遊不)¶
　(有佳名留郡志誰/能識此為停舟)¶
吳女墓在閭門外(吳越春秋云闔閭女曰勝玉王與夫/人及女㑹食蒸魚王前嘗半而與女)¶
　(女怒曰王食魚辱我乃自殺闔閭痛之葬於閶門外/鑿池積土文石為椁題湊為中以金鼎玉桮銀尊珍)¶
<pb:KR2k0029_WYG_033-5a>¶
　(襦之寳送女乃舞白鶴於市令民隨觀使男女與鶴/俱入羨門因發機掩之又取土時其地遂成湖號女)¶
　(墳湖又越絶書云闔廬女塚在閶門外道北下方池/廣四十八步水深二丈五尺池廣六十步水深丈五)¶
　(寸隨出廟路以南通姑胥門并周六里寰宇記引郡/國志云玉女墳在郭西山川記云夫差小女名玉墳)¶
　(在閶門外御覽引吳地記云/閶門外女墳者闔閭女墓)¶
齊女墓吳越春秋云吳太子娶齊女女思齊而病將死¶
　曰必葬我於虞山之顛以望齊國闔閭傷之如其言¶
　葬之(周霞賔詩翟茀三千里辭親逺結婚浪傳招楚/些難返望齊魂蘭麝山頭土蒿萊郭北門生涯)¶
　(歸一瞬標榜至今存張洪南風初勁北風微争長諸/姬復娶齊越境定須千兩送中途應拭萬行啼望鄉)¶
<pb:KR2k0029_WYG_033-5b>¶
　(不憚登臺逺埋恨惟嫌起塚低蔓草萋萋猶泣露倩/誰滴向故鄉泥吳訥齊景不自強涕出女於吳迢迢)¶
　(三千里百兩來姑蘇死葬虞山顛北望父母都芳魂/逐飄風艶骨歸黄壚空餘一荒丘月夜嘷饑狐程式)¶
　(宗國中微日勾吳始霸時來歸非我志時事有天知/身死蘇臺下心馳淄水湄萋萋芳草墓千古不勝悲)¶
　(鄭東突兀孤墳在千年恨尚新荆蠻非偶國盤瓠媿/吾人躑躅春啼血狐狸夜得鄰營丘無霸業吳沼更)¶
　(傷神林大同嘗聞齊景公涕出女於吳孟姜志貞烈/憂憤身為殂吳亦憫其生卜葬于海虞中宵走飛燐)¶
　(昭明燭太虚有客從宦遊考功朝/帝都煜煜有耿光應與忠義俱)¶
孫王墓在盤門外(晉張悛代吳令謝詢求為諸孫置守/塚人表臣聞成湯革夏而封杞武王)¶
　(入殷而建宋春秋征伐則晉修虞祀燕祭齊廟夫一/國為一人興先賢為後愚廢誠仁聖所哀悼而不忍)¶
<pb:KR2k0029_WYG_033-6a>¶
　(也故三代敦繼絶之徳春秋貴柔服之義昔漢髙受/命追存六國凡諸絶祚一時並祀親與項羽對争存)¶
　(亡逮羽之死臨哭其喪將以位嘗侔尊力嘗均勢雖/功奪其成而恩與其敗且暴興疾顛禮之若舊殘戮)¶
　(之尸乃以公葬若使羽位承前緒世有哲王一朝力/屈全身從命則楚廟不隳有後可冀伏惟大晉應天)¶
　(順民武成止戈西戎有即序之人京邑開吳蜀之館/興滅加乎萬國繼絶接于百世雖三五𢎞道商周稱)¶
　(仁洋洋之美未足以喻是以孫氏雖家失吳祚而族/䝉晉榮子弟量才比肩取進懐金侯服佩青千里當)¶
　(時受恩多有過望臣聞春雨潤木自葉流根鴟鴞恤/功愛子及室故天稱罔極之恩聖有綢繆之恵追惟)¶
　(吳偽武烈皇帝遭漢室之弱值亂臣之强首倡義兵/先衆犯難破董卓於陽人濟神器於甄井威震群狡)¶
　(名顯徃朝桓王才武弱冠承業招百越之士奮鷹揚/之勢西赴許州將迎幼主雖元勲未終然至忠已著)¶
<pb:KR2k0029_WYG_033-6b>¶
　(夫家積義勇之基世傳扶危之葉進為徇漢之臣退/為開吳之主而烝嘗絶於三葉園陵殘於薪采臣竊)¶
　(痛之伏見平吳之初明詔追錄先賢欲封其墓愚謂/二君並冝應書故舉勞則力輸先代論徳則惠存江)¶
　(南正刑則罪非晉冦從坐則異代已輕若列先賢之/數䝉詔書之恩裁加表異以寵亡靈則人望克厭誰)¶
　(曰不宜二君私奴多在墓側今為平民乞差五人蠲/徭役使四時脩䕶頽毁掃除塋壟永以為常國朝盧)¶
　(熊孫王墓辯古漢豫州刺史孫堅堅妻吳夫人及其/子㑹稽太守策三墓並在盤門外三里即今齊昇院)¶
　(東南面勢據古蛇門正與府治相向祥符圖經云孫/堅墩方俗稱為孫王墓按吳書堅死於初平二年年)¶
　(三十七策死於建安五年年二十六吳氏死於建安/七年合葬堅墓黄龍元年權追尊堅為武烈皇帝廟)¶
　(曰始祖墓曰髙陵吳氏為武烈皇后策為長沙桓王/太元元年八月朔風拔髙陵松栢石碑蹉動晉陽秋)¶
<pb:KR2k0029_WYG_033-7a>¶
　(云惠帝元康中吳令河東謝詢表為孫氏二君置守/冢五人脩䕶掃除有詔從之其文張悛所作今載文)¶
　(選陸廣㣲亦云盤門東北二里有吳武烈皇帝并長/沙桓王等三墓前志云宋政和六年邨民發墓其甎)¶
　(側皆有萬嵗永藏四篆字得金玉竒器甚多有東西/銀栝初若粲花良乆化為腐土并金搔頭十數枚金)¶
　(握臂二悉皆如新一瓦熏爐與近世陸墓所制略似/而箱底灰炭猶存碑石㫁缺僅餘中平年三字州將)¶
　(遽命掩之所得古物盡歸朱勔家洪伯芻香譜亦略/載此事即楊友䕫所賦孫豫州墓者是也洪氏三庚)¶
　(志云盤門外大冢紹興二年秋雨隤圮牧童入其間/得銅器數種持賣於市鄉人徃視圮處蓋其隧道有)¶
　(石刻𨽻書云大吳長沙桓王之墓赤烏三年凡十二/字知府沈揆亟命掩塞仍立石表其所滕宬為記袁)¶
　(席之謂䇿死距赤烏三年已四十載豈非權稱制之/乆復改葬乎所得之器滕藏一小鏡其背有銘十四)¶
<pb:KR2k0029_WYG_033-7b>¶
　(字一銅小麟鎮紙無欵識以遺席之嘉熈中墓傍土/中又得唐孫徳琳墓志云開元十年窆于十四代祖)¶
　(吳武烈皇帝陵東南平地又按丹陽圖經載髙陵在/縣西練塘鄉吳陵港熊以傳記證之當是堅葬曲阿)¶
　(後遷于吳史不及詳載爾滕宬所記謂紹熈中提舉/常平張體仁嘗命其屬表之題曰先賢墓徐誼屬宬)¶
　(考訂止從俗稱孫王墓宬葢據陳夀説破虜葬曲阿/及言䇿之薨其將周瑜魯肅皆赴喪獨指此為伯符)¶
　(之墓亦未嘗及謝詢所表不審三墳同域故論説紛/紜自相牴牾在政和知為豫州之墓在紹熈知為長)¶
　(沙之墓皆不能質諸傳記以求其説地亦嘗為官窯/故舊志不復詳究矣因備載始末傳諸好事仍錄古)¶
　(今文詞如左云梁何遜行經孫氏陵昔在零陵厭神/器若無依逐兔争先捷掎鹿競因機呼吸開伯道叱)¶
　(咤淹江畿豹變紛竒略虎視肅戎威長虵衂巴漢驥/馬絶淮淝交㦸無内禦重門豈外扉成功舉以棄㓙)¶
<pb:KR2k0029_WYG_033-8a>¶
　(徳愎而違水龍忽東騖青葢乃西歸朅來以永乆年/代曖微微苔石疑文字荆墳失是非山鶯空曙響隴)¶
　(月自秋輝銀海終無浪金鳬㑹不飛闃寂今如此望/望沾人衣宋劉充莊題長沙王墓霸略誰堪敵伯符)¶
　(每開史册想規模一千掃衆横江去十七成功自古/無警蹕未迎歸大内英雄可惜死東吳君看末命尤)¶
　(竒特指顧張昭為託孤餘詩文/具載郡人朱凱所輯髙陵編)¶
吳王墓有三一在蛇門外大丘去縣十五里一在匠門¶
　外欐溪瀆中去縣二十里一曰胥女大塚去縣四十¶
　五里(皆見越/絶書)¶
越王史墓越絶書云巫門外寃山大塚故越王史塚也¶
<pb:KR2k0029_WYG_033-8b>¶
　去縣二十里又云蒸山南夏駕大塚者越王不審名¶
　塚去縣二十五里¶
言偃墓在虞山上史記吳世家注與仲雍墓並列¶
澹臺滅明墓在澹臺湖傍(或曰在吳縣西南八十里又/傳張士誠築城於虎丘土中)¶
　(得石刻曰澹/臺滅明之墓)¶
莫格墓越絶書云去縣二十里虎丘之北莫格古賢避¶
　世者¶
衛公子墓越絶書胥女南小蜀山春申君客衛公子塚¶
<pb:KR2k0029_WYG_033-9a>¶
　也去縣三十五里又云土山春申君時治以為貴人¶
　塚次去縣十六里¶
馮煖墓在吳縣東北二里即煖所居死葬其側至唐墓¶
　碣猶存(互見/第宅)¶
中大夫嚴助墓在吳江縣東南百里至今呼其地為嚴¶
　墓¶
漢丞相陸烈墓在秦餘杭山又云虎丘山西北十里有¶
　水名白坊又北十里胥屏亭東岓有漢豫章都尉陸¶
<pb:KR2k0029_WYG_033-9b>¶
　烈墓¶
山隂令陸寂墓在陸烈墳東二里¶
穎川太守陸宏墓在平門西北三里或云在華亭縣西¶
　北四十里(按宏績長子官㑹稽南部都尉其為穎川/太守者曰閎乃宏八世祖耳今姑仍盧志)¶
三老顧綜墓在婁門外塘北與朱梁墳相直(顧闕譔廟/碑有云刋)¶
　(石婁門徳輝/不㓕碑今亡)¶
黄香墓在常熟梅里鎮(乾道初梅里蘇忠翊直卜葬得/古塚乃黄香墓碑刻𨽻書首兩)¶
　(句八字中二字不可識延陵慈父葬子博羸孟光貞/婦窆夫於吳碑隂乃㑹稽東部都尉張紘也又有薛)¶
<pb:KR2k0029_WYG_033-10a>¶
　(綜脩祠日月題刻可辯者八字子瓊孫琬位/登三事蘇氏挈歸家有光怪舁棄昆承湖中)¶
朱梁墓在婁門東南二里(梁本名肇避和帝諱改仕為/正議大夫兾吳二郡太守郡)¶
　(中朱氏多其後肇一作穆按漢/制無正議大夫兾州亦非兾郡)¶
奉車都尉衡州刺史吳煇墓在姑蘇山北十二里胥口¶
　東岸(煇字光修丹陽/太守景之父也)¶
蜀郡太守張康墓俗名鳯凰墩在吳縣界或云在閶門¶
　外(康考之氏族無所見唐宰相表有漢蜀郡太守張/睦王賔云子房七世孫名睦字選公東漢蜀郡太)¶
　(守始居吳鳯凰墩/豈睦之葬地邪)¶
<pb:KR2k0029_WYG_033-10b>¶
梁鴻墓在吳縣西四里要離墓北(鴻疾困告皋伯通勿/令子持喪歸及卒伯)¶
　(通求葬地以要離烈士而伯鸞清髙令相近陸龜䝉/云在金昌亭傍幾一里續志云今閶門南城内法㑹)¶
　(菴西有古塚傳為要離梁鴻墓闕得天元純誕有漢/髙士梁君諱鴻字伯鸞扶風人君          其生)¶
　(知囊括道妙而游於世遭漢微缺澆風偃物君以為/道不可徇時故安節以髙蹈髙蹈不可以激俗故登)¶
　(邙以作歌歌不可以遺患故適越以遐遯遯不可以/不粒故寄食於杵臼是以孟氏恱其道而妻之伯通)¶
　(尚其風而禮之安夫大而遺其細忽夫語而順乎黙/樂則行之憂則違之斯可謂髙世之逸民矣原夫天)¶
　(之運也曰眀與晦人之道也曰否與泰達人知否與/晦之不可為也故耦而耕狂而歌鑿坯以逃荷蓧以)¶
　(游而晦徳避難不成乎名於戯伯鸞非斯人之徒則/誰與哉唐大厯六年小子旅於吳得君之舊游焉孟)¶
<pb:KR2k0029_WYG_033-11a>¶
　(子稱聞栁下惠之風者鄙夫寛薄夫敦然則聞之風/聲亦將舍爾朶頥以觀我靈龜乎乃刋貞石以識遺)¶
　(烈銘曰山隠器車河秘馬圖伯鸞不行獨與道俱太/虚無際浮雲無繫伯鸞伊何𡨕跡人世直道辱身三)¶
　(黜魯邦扣馬逆諫餓于首陽邈矣伯/鸞静而含光作銘皋橋萬古是望)¶
吳郡餘杭邵氏夫人墓在吳江縣陳思村(硯格書奩云/至順四年耕)¶
　(夫得甎於古壙中上有文曰赤烏五年七月造/又一方甓上刻曰吳郡餘杭邵氏夫人之墓)¶
吳鬱林太守陸績墓在陽抱山吳地記云在閶門外泰¶
　伯廟西(至元間郡人朱澤民祖母病卜地陽抱山夢/偉丈夫告云勿奪吾宅吾且為夫人後既而)¶
　(穿地得石刻曰鬱林太守陸績之墓别有刻云/此石爛人來換石果㫁矣遂掩之而卜兆其傍)¶
<pb:KR2k0029_WYG_033-11b>¶
侍中朱桓墓在横山¶
偏將軍歩隲墓在吳縣東北三里一百步有碑¶
左丞相陸凱墓在長洲縣西鳯凰山或云在松江郡西¶
　北三十二里¶
太子中庶子陸禕墓在崑山之顛(舊有征北將軍墓碑/已折沈遼詩月日欲)¶
　(出已復西人間廢興那可知崑山/陵谷久已變水傍唯有將軍碑)¶
晉司空何充墓在岝㟧山東一里見寰宇記按史何氏¶
　過江自充以下並葬吳西山¶
<pb:KR2k0029_WYG_033-12a>¶
兵部侍郎石崇墓在吳縣西六里(髙啓詩虬須欲怒珊/瑚折步障圍春錦雲)¶
　(熱真珠換妾勝驚鴻笑踏香塵如踏空酒闌金谷鶯/花醉家逐樓前舞裙墜財多買得東市愁羅綺散盡)¶
　(餘荒丘猶令白首同歸/者坐伴遊魂楓樹下)¶
黄門侍郎潘岳墓在石崇墳西北¶
東曹掾張翰墓在横山東五里¶
將軍袁山松墓吳地記云在横山二里盧志在横山東¶
　五里(山松築滬瀆壘禦孫靈芳為賊所/害麾下士李祥突白刃収骸歸葬)¶
給事中江纂墓在天平山下地名上沙(宋孫起卿於其/地獲墓磚刻文)¶
<pb:KR2k0029_WYG_033-12b>¶
　(略云纂養父/諶本父迺)¶
淮南内史朱誕墓在婁門外一里¶
驃騎將軍顧榮墓寰宇記云在赤門外九里陸廣微記¶
　云在吳縣東南二十里側有左威將軍張敏墳今實¶
　在葑門東六里長洲縣黄天蕩南俗訛稱顧邑墓墓¶
　西有祠題曰顧將軍廟或誤云上將軍(榮從子和亦/葬吳謝應芳)¶
　(詩白髪吳儂說姓名將軍墓近闔閭城徴車入雒稱/三俊割炙知人得再生江月似留揮扇影松風猶作)¶
　(鼓琴聲停舟一酹蘋花渚野鶴飛/來躑躅鳴其餘詩俱見懷古録)¶
<pb:KR2k0029_WYG_033-13a>¶
廬江太守闕臻墓在齊門東北二里今有闕墓村(臻徳/行清)¶
　(髙封關内侯/見吳地記)¶
廢帝陵相傳在白茅市(按晉書廢帝奕太和六年廢為/東海王咸安二年降封海西縣)¶
　(公徒吳太元十一年崩與庾后合葬吳陵又侯白旌/異記云盜發白茅冢棺内大吼如雷野雉悉雊飛燄)¶
　(赫然盜多/被燒死)¶
瞿硎先生墓慶元志云在直塘市市有廣安寺浚塘得¶
　古冢墓塼稱瞿硎先生字鵲子廣川人隱居不仕葬¶
　于東陵武安寺重岡之原武安蓋廣安舊額今其地¶
<pb:KR2k0029_WYG_033-13b>¶
　尚多瞿姓晉書隱逸傳瞿硎先生者不得姓名亦不¶
　知何許人太和末居宣城文脊山中山有瞿硎因以¶
　為名桓温造之見先生被鹿裘坐石室神無忤色温¶
　及僚佐皆莫測之乃命伏滔為之銘贊竟卒於山中¶
太尉陸玩墓在雞籠山子尚書令納亦葬此山(按史玩/卒給兵)¶
　(千人守冢七十家太元中以玩有佐命勲先陪陵而/葬由是特置興平伯官屬以衛墓則玩葬地當在南)¶
　(京之雞/籠山)¶
宋㑹稽内史張裕墓在吳縣西二十七里華山¶
<pb:KR2k0029_WYG_033-14a>¶
青州刺史郁泰𤣥墓見蘇州冢墓記不詳所在記言泰¶
　𤣥性仁恕葬日燕數千銜土今冢猶髙大異他墳村¶
　鄉嵗時祭祀或謂吳縣西南有𤣥墓山疑即其地¶
雅兒墓宋湘東太守張濟女也元徽七年葬在至徳鄉¶
　今俗訛雅宜山¶
蕭天子墓慶元志云在常熟寶嚴寺東丁家灣之西故¶
　老傳云蕭天子墓上有古木樵牧不敢近不知何帝¶
　也按江隂志蕭天子墓在長信鄉有大土封號倉堆¶
<pb:KR2k0029_WYG_033-14b>¶
　(又按梁史梁敬華為江隂王殂蕭季卿嗣陳大建二/年除侍中淳于氏就季卿買梁陵中樹皆坐免即此)¶
　(觀之墓亦有自又盧氏云唐蕭存人號為/蕭夫子嘗為常熟主簿恐葬此訛稱云爾)¶
梁朝公主墓在乗鯉坊即傳法尼寺後大土丘也(相傳/梁武)¶
　(帝女出降郡人孫瑒寺其故宅也尚祀之稱為妙嚴/公主寺西路百步許河濵有石馬號石馬匯即其神)¶
　(道/)¶
門下侍郎陸雲公墓在横山俗稱陸墓山(舊經訛為陸/雲墳又或謂)¶
　(陸機/皆非)¶
太常卿陸倕墓在吳縣綬山鄉(墓石從子襄為序湘東/王繹為銘普通六年立)¶
<pb:KR2k0029_WYG_033-15a>¶
陳黄門侍郎顧野王墓在楞伽山下吳地記云在横山¶
　别隅平地不起墳紹興間碑石尚存(髙啓詩南朝舊/碑倒墓近樵蘇)¶
　(道應與讀書堆/離離總秋草)¶
唐鸞臺侍郎顔崇墓在泰伯廟西¶
贈尚書左丞陸象先墓在光福山西¶
河南法曹參軍張從師墓在虎丘(張說撰誌稱從師辯/博閎逹好古逸羣秀)¶
　(才髙第歴官五政弟從申善書有時/名子惟儉惟静皆精左氏榖梁春秋)¶
山南西道節度使歸融墓在城西二十餘里有大冢巋¶
<pb:KR2k0029_WYG_033-15b>¶
　然土人號歸王墓(宋嘉熈中墓傍民墾土得石如礎/其中隆起八分書云唐故陳留言)¶
　(夫人墓誌四維下殺刻瑞/芝按融終於少傅無王封)¶
陸宣公贄墓在齊門外六里(虚舟客話云在官河之西/地名陸墓水名陸塘淳祐)¶
　(中嘗於墓傍得遺刻與所傳合郡人周虎張震發訂/其事或謂宣公卒于忠州其喪不曽還吳而忠州圖)¶
　(經云墓在玉虚觀南三十步槀葬或/云公已歸葬吳中忠州特虛冢爾)¶
吏部尚書姚紹之墓在吳縣南五里一百步¶
陸龜䝉墓在甫里傍有白蓮寺(摭言龜䝉中和初卒給/事顔薨誌墓吳融為祭)¶
　(文千餘言有曰觸即碎潭下月拭即/滅玉上塵又有宋胡宿所撰碑今亡)¶
<pb:KR2k0029_WYG_033-16a>¶
卜將軍墓在崑山西鹿城鄉界卜山(有墓記畧曰將軍/名珍字文超西河)¶
　(人生偉異有大志敬宗時紀綱顛委藩鎮/騷然將軍奮孤忠雄勲盛烈為世所重)¶
閻將軍墓常熟勝法寺東(寺即元和中間/氏舍宅所置)¶
陸元感墓在崑山(朝議郎行右/拾遺靳翰誌)¶
陸丞相墓在常熟縣開元鄉岡下村墓左有涇曰大墓¶
　浜村民浚涇得朱漆板古刀錢鐵牌未知丞相為誰¶
　也¶
朱氏墓在穹窿山傍(墓碑云先居下邳自平始三年避/地至㑹昌壬戌凡八百四十二年)¶
<pb:KR2k0029_WYG_033-16b>¶
　(籍于吳故有邳村之名叙過江之祖子孫官/爵字多湮泐俚俗妄云漢朱買臣墓非也)¶
魯國夫人墓怪竒志云嘉泰中齊門外採蓮里窑户起¶
　土於古冢側得方石題云唐周軍魯國夫人墓又云¶
　長慶三年四月十四日葬於陸墓里通賢鄉之原¶
真娘墓在虎丘路傍圖經云在雲巖寺西南山下(吳妓/人也)¶
　(詳見李紳詩序雲溪友議又館閣書目有真娘墓詩/一卷李紳詩并序真娘吳之妓人歌舞有名者死葬)¶
　(虎丘寺前吳中少年從其志也墓多花草以蔽其上/嘉興縣前亦有吳妓人蘇小小墓風雨之夕或聞其)¶
　(上有歌吹之音其詩云一株繁艶春城盡雙樹慈門/忍草生愁態自隨風燭滅愛心難逐雨花輕黛消波)¶
<pb:KR2k0029_WYG_033-17a>¶
　(月空蟾影歌息梁塵有梵聲還似錢塘蘇小小秪應/迴首是卿卿白居易真娘墓虎丘道不識真娘鏡中)¶
　(面唯見真娘墓頭草霜摧桃李風折蓮真娘死時猶少塞/年脂膚荑手不牢固世間尤物難留連難留連易銷歇)¶
　(北花江南雪譚銖虎丘山下冢纍纍松栢蕭條盡可/悲何事世人唯色重真娘墓上獨留詩李商隱虎丘)¶
　(山下劒池邉長遣遊人嘆逝川罥樹㫁絲悲舞席出/雲清梵想歌筵栁眉空吐效顰葉榆莢還飛買笑錢)¶
　(一自香魂招不得秪應江上獨嬋姢王禹偁女命在/于色士命在于才無才無色者未死如塵灰虎丘真)¶
　(娘墓止是空土堆香魂與膩骨銷散如黄埃何事千/百年一名猶在哉吳越多婦人死即藏山隈無色故)¶
　(無名丘冢空崔嵬唯此真娘墓客到情徘徊我是好/名士為爾傾一杯我非好色者後人無相咍楊備氷)¶
　(肌玉骨有遺妍粉作嬌雲黛作烟知有香魂埋不得/月深巖底月中仙髙啓金釵葬小墳楊栁寺前村已)¶
<pb:KR2k0029_WYG_033-17b>¶
　(㫁花間信空歸月下魂山鶯留曲韻草露帶啼痕車/馬逢寒食還來酹酒樽顧瑛何處真娘墓雲霾㫁石)¶
　(根夜深風雨急/誰喚海棠䰟)¶
綽墩傳為黄繙綽墳互見山類¶
幽獨君墓大厯十二年虎丘寺有鬼題詩二章隱於石¶
　壁上觀察使李道昌以聞敕令致祭後數日復隱出¶
　詩云欲知潛寐處山北兩孤墳莫詳姓氏故稱為幽¶
　獨君今山北有二墳猶存(互見紀異條李道昌祭文/嗚呼萬古丘陵化無再出)¶
　(君是何人能言詩筆何代而亡誰人子姪曽作何官/是誰仙室寂寞夜臺悲呼白日不向紙上石中隠出)¶
<pb:KR2k0029_WYG_033-18a>¶
　(桃源三月綠草垂楊黄鶯百囀猿聲㫁腸不題姓字/寜辯賢良嗚呼痛哉嘆惜先賢空傳經史終無再還)¶
　(青松嶺上嵳峩碧山大唐政集已記詩言痛復痛兮/阿處賔悲復悲兮萬古墳能作詩兮動天聲哀怨兮)¶
　(淚沾巾感我皇兮列清酌願當生兮事明君髙啓詩/君本何代人姓名復為誰何年棄人間長眠此山陲)¶
　(荆榛鬱朦朧孤墳上無碑游魂乆未化哽咽還能詩/人歿乃歸滅憂樂豈復知君何獨煩寃猶有親愛思)¶
　(一死衆所同已矣焉足悲/陳辭為相吊此理君當推)¶
莊府君墓在嘉定縣城南澄江門外(誌云名泰馮翊郡/人咸通三年葬于)¶
　(崑山縣東一百里伍家/堽疁城鄉横瀝水西)¶
吳越廣陵王錢元璙及其子中吳軍節度使文奉墓並¶
<pb:KR2k0029_WYG_033-18b>¶
　在横山即踞湖山(錢氏有國日造薦福寺於山下土/人遂以寺名名山又墓傍有夀聖)¶
　(院晉天福五年文奉建以奉廣陵墓祀初名吳山院/至宋治平中賜今名崇寜元年文奉孫公著立石少)¶
　(府監丞強浚明為記盧志云墓在横山楞伽寺傍非/也且以浚明所作訛為明因院記而謂公著所撰亦)¶
　(非明因院即薦福山感慈院也凌民瞻有/方丈記不及錢氏父子則非所謂墳祠矣)¶
李墓在常熟縣東南四十五里(慶元志云相傳吳越錢/王遣將梅世忠李開山)¶
　(屯梅里開山卒葬於其傍十八里故曰李墓今土人/或謂之李王墓梅里盖因二將得名今誤名梅里)¶
宋駙馬都尉石端禮與陳國靖懿帝姫墓在黄山法雲¶
　寺堂上(見周必大㳺山記按哲宗女封瀛國出降改/陳國長公主卒諡靖懿而常熟縣東七十二)¶
<pb:KR2k0029_WYG_033-19a>¶
　(里有靖㦤帝姬殯所傍有褒親崇惠寺/政和七年賜額當時權厝後改葬耳)¶
晉國公丁謂墓在華山習嘉原¶
范文正公仲淹祖墓在天平山三讓原(曽祖夢齡蘇州/糧料官贈太師)¶
　(徐國公祖贊時祕書監贈太師唐國公父墉武寜節/度掌書記贈太師周國公天平吳巨鎮石山土穴人)¶
　(以為范氏慶原今稱三太師墓/子孫散祔本山者不能悉書)¶
工部尚書李堪墓在至徳鄉洞涇西¶
禮部侍郎蔣堂墓在横山魯塢堯峯寺傍(至和元年葬/門人邵必誌)¶
　(胡宿撰/神道碑)¶
<pb:KR2k0029_WYG_033-19b>¶
鄭文肅公戩墓在横山感慈塢¶
翰林學士葉清臣墓在横山寶華寺傍¶
贈司徒富嚴墓在横山寶華寺傍¶
天章閣待制沈起墓在長山鄉三顧原(起字興宗元祐/中以刑部郎中)¶
　(待制知杭州三年/卒于蘇沈括銘)¶
施昌言妻萬夀縣君徐氏墓在三讓鄉陸公原(歐陽/脩銘)¶
滕章敏公元發墓在陽山栗隖(蘇軾/銘)¶
同知樞密滕康墓在華山¶
<pb:KR2k0029_WYG_033-20a>¶
正議大夫滕髙知解州滕中知蕪湖縣滕修將仕郎滕¶
　璞四墓並在華山(按滕氏譜髙字仰之章敏公元發/之父吳處厚作墓志中字元直忠)¶
　(節公茂實之父崇寜五年卒蔡肇作志米芾書修字/敏叔忠節公之子紹興二十七年卒璞敏叔之子寶)¶
　(祐二年璞子大髙分/地與興教院俾奉祠)¶
中散大夫陸綰墓在破山(綰為江淮荆浙發運使卧疾/真州儀仗無故動搖尋卒歸)¶
　(葬山下人每夕聞訶導聲從墓門出紅燭/夾道由是樵蘇無敢窺積五十餘年乃已)¶
贈刑部侍郎陳質墓在華山子之竒等祔(質五子之竒/熈寜初卒王)¶
　(珪為誌之祥夢上帝召卒王/安石為誌之元之光皆蚤世)¶
<pb:KR2k0029_WYG_033-20b>¶
屯田郎中林髙并妻黄夫人墓未詳所在(按劉攽銘云/林氏福清人)¶
　(葬兩世於吳携諸孫居此傍無支親夫人惡/衣食家教甚嚴稱賢母治平四年附葬夫墓)¶
集賢校理林㮣并妻墓尚書左丞吳國公林希墓並在¶
　横山寶華寺傍¶
祕書少監林旦墓在至徳鄉博士隖朝散郎子虙祔¶
兩浙帳勾林濬墓在至徳鄉馬鞍山弟嶼祔(濬字禹川/㮣之孫㫖)¶
　(之子嶼/字公陟)¶
贈金紫光祿大夫葉棐恭墓在貞山子膳部郎中唐稷¶
<pb:KR2k0029_WYG_033-21a>¶
　祔(唐稷誌壻陳瓘撰/按貞山恐即蒸山)¶
翰林侍讀學士錢藻墓在天平山龍岡村(曽鞏/銘)藻母永¶
　嘉郡太君丁氏墓亦在¶
銀青光禄大夫廣平侯程師孟墓在横山下(蘇舜/欽銘)¶
都官郎中龔宗元墓在南峯宣教郎明之祔(鍾離/松銘)¶
司農寺丞郟亶墓在太倉州大北門内今呼為大夫墳¶
　(舊志云郟朝散墓在郡郭樊涇北官道東已夷為民/居猶露石碣云三十朝散之墓據此則當是升卿冢)¶
贈刑部尚書朱億墓在支硎山西龍池東子光禄卿綽¶
<pb:KR2k0029_WYG_033-21b>¶
　女白蓮花夫人皆祔¶
刑部郎中贈少師朱季端墓在支硎山孫忞曽孫昌祔¶
贈銀青光禄大夫朱良墓在支硎山弟白哥祔¶
中奉大夫提舉廣南市舶朱思墓在支硎山孫謙祔¶
樂圃先生朱長文墓在支硎山南峯西(張景脩銘/米芾表)¶
知如皋縣朱振墓在鹿山¶
直史館張沔墓在穹窿山蒼隖子直龍圖閣詵祔¶
張諷妻彭城縣君劉氏墓在穹窿山(諷字隠直劉氏字/徳姬攽之姊熈寜)¶
<pb:KR2k0029_WYG_033-22a>¶
　(八年祔皇舅/墓次攽為銘)¶
職方郎中沈衡墓在吳縣界(衡字公持蕭山人職方郎/中知潤州熈寜十年卒于)¶
　(蘇元豐元年/葬蘇頌銘)¶
贈特進盧文秀太子賔客盧革龍圖閣直學士盧秉端¶
　明殿學士盧法原四墓俱在穹窿山(法原紹興五年/官川陜殁于王)¶
　(事詔/歸葬)¶
尚書右丞朱諤墓在陽山下(諤華亭人附蔡京得賜第/於蘇峻擢遽卒敕葬有永)¶
　(慕菴或云陽山澄照寺/乃其家所請功徳院也)¶
<pb:KR2k0029_WYG_033-22b>¶
太子洗馬許仲容墓在郡城西¶
濠州錄事參軍杜沂并妻江氏墓在堯山寺北¶
夀昌令李璲墓在天平山妻鄭氏祔(子鼇見/孝友傳)¶
贈少師徐師閔墓在蒸山¶
屯田郎中方龜年墓在女墳湖西子惟深祔¶
太子中舍邉珣墓在蒸山(紹聖二年葬甥尚/書左丞陸伵銘)¶
龍圖閣學士徐林墓在靈巖山西¶
利州觀察使李立墓在法華院(孫覿/銘)¶
<pb:KR2k0029_WYG_033-23a>¶
禮部侍郎唐煇家墓在横山寶積寺傍凡十七世(周益/公南)¶
　(歸録云唐致逺先隴自五代以來/接續葬一山平江世家惟此最义)¶
知潭州陳睦墓在支硎山南峯¶
知温州周奕墓在陽山白龍塢(祠于繼/善菴)曽孫炳文祔¶
贈奉議郎王仲舉墓在横山桃花塢(正和元年卒/江公望誌)從孫¶
　浙西參議大本大本從弟大成大成子楙楙子徳文¶
　徳文子敄敄曽孫國賔國賔從孫敏並祔¶
延康殿學士徐鑄墓未詳所在(知平江/樓异誌)¶
<pb:KR2k0029_WYG_033-23b>¶
都官郎中章甫墓在長山鄉仕墟村道士塢(崇寜五年/葬楊時譔)¶
　(碑黄/䇿書)¶
龍圖范師道墓在天平山寺西(趙抃/誌)¶
范清憲公之柔墓在長洲鄉燕巢山　通議大夫公武¶
　公武孫天鑑祔¶
翰林學士范良器墓在楞伽山¶
朝議大夫孫載墓在髙景山(大觀三年葬/鮑欽止銘)¶
尚書户部郎中陳彦恭墓在光福山(彦恭字子愿絳曽/孫元祐進士建炎)¶
<pb:KR2k0029_WYG_033-24a>¶
　(中卒汪/藻銘)¶
胡嶧世墓在至徳鄉金井塢¶
尚書周武仲墓在横山楞伽寺傍(建炎三年/葬楊時銘)¶
和州防禦使周忠惠公墓在虞山¶
和州觀察使周興裔墓在虞山北積善鄉孫㳂江制機¶
　檢察水步兵才祔¶
胡獻惠公元質墓在黄山¶
諫議大夫常同墓在聚塢(周南讀書記云同字子正卒/於海鹽其妻方務徳女弟聞)¶
<pb:KR2k0029_WYG_033-24b>¶
　(婿蘇師徳獄起惧禍盡鬻所有䕶柩之聚塢黄氏葬/於水浜時紹興二十年也按史同御史安民之子政)¶
　(和進士歴太常博士髙宗朝史/館修譔禮部侍郎知湖州卒)¶
管勾南京留司御史臺公事邉裕墓在蒸山子知微知¶
　章知白知常知逺知節知存知新悉祔¶
王文恭公綯墓在崑山縣金童橋南¶
直袐閣黄䇿墓在長山鄉銅井山(䇿無疾坐卒先自/題隨縁居士之塔)䇿¶
　祖挺父彦以下子孫多葬此¶
少保曽懐墓在虞山興福寺北¶
<pb:KR2k0029_WYG_033-25a>¶
福建運判丘礪墓在頂山曽孫江東安撫司參議官烈¶
　祔¶
刑部尚書黄由墓在鄧尉山妻胡夫人祔¶
直寶文閣胡堅常墓在吕山(亦名胡/菴山)¶
蘄國韓忠武王世忠墓在靈巖山西(紹興二十一年王/薨賻祭極優渥敕)¶
　(使徐伸䕶葬縣令執役御題神道云中興佐命定國/元勲之碑碑髙十餘丈敕趙堆為文萬餘言初勒文)¶
　(而未立龜趺留木匵嘉定間敕葬趙希懌有司磨韓/碑應用後始樹此碑為樓三成覆之今碑尚存而額)¶
　(在百步之外鄉人以/為龍陣過掲去也)¶
<pb:KR2k0029_WYG_033-25b>¶
樞密資政節恩公王倫墓在陽山大石塢(倫字正道使/金留六年不)¶
　(受偽官自縊死其子述號員絶勺飲王日冒萬死與/從兄遵同北方豪俠訪得父骨於河閭而歸紹熈中)¶
　(敕葬/於此)¶
范文穆公成大墓在天平山南上沙村公營先隴時更¶
　名仰天山(舊有覺嚴寺/奉墓祀亦廢)¶
侍御史王葆墓在崑山縣東南新漕里(殷奎詩御史春/秋學脫略専門)¶
　(陋見諸行事間大用亦未究氣且沮權相憂深曠儲/副復墓匪為眩所思在耆舊袁華有宋建皇極汴京)¶
　(欝嵯峨仁化浹遐邇林林英傑多崑山雖僻左士風/粹而和明經擢髙第踵接肩相摩御史鄉先生學術)¶
<pb:KR2k0029_WYG_033-26a>¶
　(正不頗五傳究始終備論計舛訛粤在宣和間褎然/中巍科初主麗水簿言事何委他説書輔春坊執法)¶
　(居諫坡從容答時相直氣凌太阿范公在館下詰責/如切磋卒為廊廟器詞源若江河髙第係隨程入室)¶
　(非操戈宋史書列傳耿耿名不磨世變陵谷遷百年/無幾何城南新漕里荆榛埋銅駞景行世仰止髙風)¶
　(激頺波門牆自有限樵牧安敢過再拜重興/感臨風動悲歌荒苔封㫁碣太息為摩挲)¶
侍御史李衡墓在崑山縣東南圓明村(元殷奎有墓田/記殷奎詩李公)¶
　(讀論語探道悟淵微政推守令最名重諫諍司生平/信趺蕩之死氣不衰表樹限樵牧善政故在兹袁華)¶
　(散步城南門始得圓明里冢上木已摧泉下者誰氏/披榛踏青草羨門半貍豕勛閥表阡石云是侍御史)¶
　(力行敦古學名衡其姓李世家本吳都娶婦居婁涘/射䇿明光殿看花長安市出宰施善教矧冝猛政理)¶
<pb:KR2k0029_WYG_033-26b>¶
　(至今松陵月清光照江水拜命登霜臺白簡冠獬豸/上言論奸佞手將逆鱗批勢障狂瀾回屹立中流砥)¶
　(五賢一不肖賦諫光傳記掛冠歸樂菴著述惜寸晷/顧學邃易經集傳發微㫖豈唯淑後進千古垂範軌)¶
　(九原不可作清淚何凝凝鄉里衆富兒厚葬崇奢侈/黄腸題湊密劵臺文繡被可憐土未乾荒烟横㫁址)¶
　(後世仰髙躅庶激俗靡靡/復墓限樵木何異子朱子)¶
陳墓在崑山縣五保湖中當錦溪之口有墩(相傳宋嘉/泰中孝宗)¶
　(妃陳氏葬此故名有蓮池/院在墓次命僧守祀今廢)¶
司農少卿髙溶墓在陽山¶
和州防禦使趙伯驌墓在至徳鄉觀音山(周必/大誌)¶
<pb:KR2k0029_WYG_033-27a>¶
浙西總管團練使開趙墓在管山(續㑹要淳熈三年開/趙奏歸正人在東南)¶
　(無産業其間貧者身故無地埋葬已買到平江府閶/門外山地三百畆作義墳許葬忠義死事人任便選)¶
　(葬詔從之及趙卒遂葬/於此互見宦蹟條本傳)¶
贈太師諡正惠趙希懌墓在穹窿山(嘉定間以景獻思/例出葬墓傍有瑞)¶
　(芝菴理宗御/題三大字)¶
贈檢挍少保忠勇李寶墓在横山¶
劉過墓在崑山縣馬鞍山(嘉定五年令潘文友簿趙希/懋葬之陳極誌吕大中表元)¶
　(至正闕闕為表并祠于東齋僧舎復舊祭楊/維禎又  以文本朝沈愚纂其事為懐賢錄)¶
<pb:KR2k0029_WYG_033-27b>¶
魏文靖公了翁墓在髙景山金盆塢(嘉熈元年葬直寶/章閣史繩祖撰神)¶
　(道/碑)子承奉郎嘉惠孫元南陵縣主簿華發曽孫起福¶
　州錄事英吉安路儒學教授賢及諸孫悉祔葬山塢¶
參知政事髙定子墓在包山(有祠賜名昭先顯慶/禪院即今包山寺)¶
知錢塘縣葛璨墓在至徳鄉洞涇鳯凰原初文康公勝¶
　仲子立章由青陽來徙葬焉立章子成忠郎珣承節¶
　郎瓃及璨子宣教郎汝諧悉祔¶
贈宣義郎丘琚曽孫知臨江軍基墓並在盤門外基子¶
<pb:KR2k0029_WYG_033-28a>¶
　漣水丞稼稼子將仕郎洙祔¶
奉議郎鄭時發墓兵部尚書鄭起潛墓並在陽山西理¶
　宗書錦峯二字以表其地(起潛刻石撰記有云/其石有文厥土五色)¶
迪功郎金章墓在姚城村(寶慶元年築名鄼山迄今/子孫皆祔又有金墩相近)¶
度支金部郎中魏近思墓在蒸山(近思文靖公子/封蒲江縣男)¶
祕書省正字周南墓在穹窿山職塢¶
賜廉靖處士滕宬墓在華山¶
䕶國惠忠侯楊滋墓在嘉定外堈西¶
<pb:KR2k0029_WYG_033-28b>¶
朝議大夫孫載墓在嘉定合浦門外䕶國寺後¶
知榮州虞夷簡并妻恭人鄧氏二墓在蒸山子知岳州¶
　兟及妻令人魏氏祔自後數世從葬教諭堪皆在焉¶
知連州虞㠭墓在遮山(㠭字成夫夷簡長子孫集顯于/元追封㠭雍郡侯集有謁墓詩)¶
　(序云先君太史棄諸孤之四年集來吳門省連州府/君之墓始見叔父南山翁翁與集同出太師雍國公)¶
　(盖四從矣翁曰後㑹未可期幸留數語識嵗月翁方/客授外鄉人又以推人生年月日論禍福以助道故)¶
　(不能乆留城中敢用賦此以承命云耳詩云玉屏古/栢與天齊使過于今又七期各道遣書勾發上西風)¶
　(江水鬂絲絲○玉遮墓下有諸孫東望滄波每㫁魂/泣血三年餘喘在更將衰涙灑荒圍○族人散處江)¶
<pb:KR2k0029_WYG_033-29a>¶
　(南郡不識音容但記名世澤須/令孫子憶故家今幾尚簮纓)¶
大理少卿湯璹墓在萬安山子仁和知縣誼伯孫宣教¶
　郎夢夔祔¶
制置印應雷墓在虞山南尚湖濵¶
侍郎應飛墓在虞山北興福寺左¶
周孝子容墓在虞山北麓報慈里(父伯十㸃檢/母朱氏亦在)¶
宗室某王墓在常熟塗松西半里許傳呼為南渡趙王¶
　墳不知何王也¶
<pb:KR2k0029_WYG_033-29b>¶
處士章康墓在武丘鄉¶
真州司法參軍朱夢炎墓在彭華鄉福星涇¶
運幹湯暉老墓在虎丘西謝巷¶
平江府通判髙晞逺墓在齊門外¶
浙西安撫魏克愚墓在陽山栗﨩子軍器監丞華國大¶
　理司直華逺淮西機宜文字華敷祔¶
鄭虎臣墓在陽山西白龍祠南(虎臣字/景召)¶
衛文節公涇墓在崑山縣石浦鎮¶
<pb:KR2k0029_WYG_033-30a>¶
元王清獻公都中墓在金井塢(歐陽𤣥撰/神道碑)¶
禮部尚書干文傳墓在閶門西雁蕩村(歐陽𤣥撰封二代/碑黄潛譔碑隂記)¶
葛應雷墓在鴈蕩村子乾孫祔(李環撰/乾孫誌)¶
俞石澗先生琰墓在盤門外尹山鄉孫王墓之東南¶
征東行省儒學提舉朱澤民墓在陽抱山(周伯/琦誌)祖母夫¶
　人母吉冝人二墓在焉(其地即讓陸績而/改卜者互見績墓)¶
處士王鑒墓在靈巖鄉横山(至正二十六年有司/買山營葬陳基誌)¶
儒士邵光祖耿燁姚辨三墓在鄧尉山(光祖字𢎞道饒/州人燁字叔昭)¶
<pb:KR2k0029_WYG_033-30b>¶
　(辨字叔雅郡人皆篤學無嗣先後死無所歸郡/士徐達左収葬光祖銘王行作燁銘周南老作)¶
平江路總管祝碧山墓在敕山子孫皆祔六世孫山西¶
　右參政顥墓在横山丹霞塢子孫亦祔¶
楊椿墓在虎丘山西華里¶
儒學提舉鄭元祐墓在横山¶
處士陳謙墓在天平山(陳基/誌)¶
陳明善墓在雅冝山大墩(周伯琦/題墓)¶
顧仲瑛墓在崑山縣界溪(仲瑛卒於鳯陽返/葬於此趙冝訥誌)¶
<pb:KR2k0029_WYG_033-31a>¶
張士誠母偽太妃墓在盤門外今人稱為娘娘墳又有¶
　朱平章李司徒二墳皆士誠偽官朱名英墳在薦福¶
　山脩竹塢李名行素(伯昇/父也)墳在楞加山下¶
七姫墓在郡城東北隅潘氏後圃(張羽作權厝志七姫/皆良家子事江浙行)¶
　(省左丞滎陽潘公皆為側室性皆柔慧姿容皆端麗/脩潔善女紅剪製衣繡經手皆精巧絶倫事其主及)¶
　(夫人皆能以禮其群居和而有序皆不為怙寵忮美/之行公毎聞閭閻間婦女能以節㮣自立者歸必為)¶
　(語其事皆應曰彼亦人為耳公笑曰若果能邪及外/難興敵抵城公日臨戰一旦歸召七姫謂曰我受國)¶
　(重寄義不顧家脱有不宿誡若等當自引決毋為人/恥也一姬跪而前曰主君遇妾厚妾終無二心請及)¶
<pb:KR2k0029_WYG_033-31b>¶
　(君時死以報毋令君疑也遂趨入室以其帨自經死/於户六人者亦皆相繼經死公聞之曰何若遽死邪)¶
　(實至正丁未七月五日也以世難弗克葬乃歛其屍/焚之復以其遺骸瘞於後圃合為一冢公還啓其封)¶
　(且泣曰是非若所安也行營髙敞地而遷焉時以日/薄故未暇為志及踰月始狀其事屬羽將勒石追瘞)¶
　(於冢側嘗觀古之史氏所載貞妃烈婦能識節義决/死生而不顧者恒曠世而一見今乃於一家一日而)¶
　(得七人焉吁不竒矣哉乃列其姓氏於石而系之以/銘程氏蜀郡人年卅生女一人生奴翟氏廣陵人年)¶
　(廿三徐氏黄岡人年二十生女一人不惜羅氏濮州/人年廿三卞氏海陵人年與羅氏同彭氏與卞氏同)¶
　(郡其年與徐氏同段氏大寜人年十八其先死者也/公名元紹字仲昭實宋魏王廷美之裔其先以避禍)¶
　(易今姓未復云銘曰生也同其天死也同其時而瘞/又同其封壤樹蕭條匪子之宫尚卜髙原以永無窮)¶
<pb:KR2k0029_WYG_033-32a>¶
　國朝起居注陳桱墓在陽山東之𤓰山¶
　韓復陽墓在支硎山碧琳泉下子隠士公望太醫院¶
　使公達院判公茂並祔(復陽志金華胡翰/撰新安詹希元書)¶
　翰林院待詔李榦墓在黄山(貞臣依郡人盛景革既/卒景華葬于其家墓傍)¶
　(互見游寓/條榦傳)¶
　兖州知州盧熊墓在武丘鄉¶
　都昌縣知縣俞貞木墓在楞伽山寺下村中¶
　王文靖公璲弟翰林侍講璡墓皆在陽山鳯凰峯下¶
<pb:KR2k0029_WYG_033-32b>¶
　濟南府經歴陳汝言墓在横山茶塢子翰林院檢討¶
　繼祔(楊文貞公士/竒撰繼墓碑)¶
　户部左侍郎莫禮墓在綺川¶
　禮部尚書楊翥墓在吳山嶺西洋灣長旗嶺下¶
　禮部侍郎金問墓在横山¶
　南京右副都御史諡文恪吳訥墓在常熟縣報慈里¶
　翰林院修撰張洪墓在常熟縣西十二里東湖村¶
　贈工部尚書王永和墓在鄧尉山¶
<pb:KR2k0029_WYG_033-33a>¶
　太常少卿夏㫤墓在崑山縣¶
　陳僖敏公鎰墓在吳山西麓朝廷遣官營葬從子四¶
　川僉事僎祔(武功伯徐有/貞撰僎墓碣)¶
　翰林院修撰施槃墓在洞庭東山黄岡金塔下(楊文/定公)¶
　(溥/志)¶
　兵部侍郎李蕡墓在陳公鄉朝廷遣官營葬¶
　刑部員外郎程式墓在常熟縣報慈里(正綂己巳扈/從北狩殁衣)¶
　(冠葬此朝廷/遣官營治)¶
<pb:KR2k0029_WYG_033-33b>¶
　贈禮部侍郎諡文恭劉鉉墓在虎丘南袁公巷¶
　刑部尚書俞士恱墓在白蓮橋内陳菴西先葬其妻¶
　夫人黄氏朝廷遣官營葬¶
　福建按察司僉事陳祚墓在吳山桃花塢子教授寜¶
　孫知縣恱祔(禮部儀制司主事楊循吉記𢎞治二年/三月故福建僉事鄉先生陳公之墓成)¶
　(公之孫太學生恱來言於循吉曰先公墓在吳山下/先君子仕歸而貧猶吾先公也以是力不得葺先公)¶
　(雖爵列大夫殆與庶人家等恱一士人又何能為賴/天子即位下詔賜脩名臣之墓考諸國志先公名在)¶
　(焉宜得預詔賜恱則以白諸巡撫王公郡守賀公通/守應公皆惟上徳意是宣為之欣然行之而後先公)¶
<pb:KR2k0029_WYG_033-34a>¶
　(之墓始備於禮且按故復子孫一人守焉恱竊惟明/天子惠賁之恩巡撫諸公經畫之力不可以忘敢琢)¶
　(石以俟記循吉既受請迺言曰嗚呼公固吳中之偉/人也夫士所急者氣節而已茍其得之則雖匹夫之)¶
　(賤亦足以尊國家衛社稷而况於公卿大夫乎故士/無氣節則必為貪位為畏死為顧家未有不至於壊)¶
　(事者也故夫人材者氣節先焉而才能次之然古之/君子其於患難之際茍可以直其道者必勇趨之而)¶
　(未嘗有一日茍且自恕之心故天下恃焉而後世則/否毎每以持重為事而新進之士恒有所待於他日)¶
　(而不知官髙位大則益有所不敢為也是以忠厚博/大之風有餘而嚴毅負荷之氣不足可以應安閒而)¶
　(不可以待倉遽此求治者之所宜深思也然則如陳/公者豈易得哉方公之立朝也官不過御史耳然其)¶
　(危言正色殆卓然有身任民社之心固循吉所謂一世/時之偉人也是其生可以重當時而其歿可以師後)¶
<pb:KR2k0029_WYG_033-34b>¶
　(者也使有一墓而不得葺則豈吾鄉人之心哉今巡/撫諸公仰惟明天子重徳尊賢之意奉行惟謹如此)¶
　(可謂深得明詔之㫖而大有慰於吳人之望者也然/循吉竊以為與公同時之人豈無有官髙位大於公)¶
　(者而公獨得登國志位賢祠預詔恩以是仰知朝廷/待君子之厚雖其逺而未嘗忘也為之臣者可不勉)¶
　(乎敢書於石/以公為勸焉)¶
　武功伯徐有貞墓在貞山(山西右參政祝顥祭墓表/惟公天賦絶倫學精群籍)¶
　(才髙當世志方古人蚤發迹於賢科即致身於翰苑/論思啓沃足潤皇猷保障綏寜克清時患爰總紀綱)¶
　(之重懋成䟽導之功而乃明炳幾先密圖匡復遂乗/風雲之㑹親依日月之光寅亮天工燮調元化毅然)¶
　(以堯舜君民自任謂太平指日可期夫何納牖乍通/穿墉遽入以是魚水方諧而萋斐交市河山雖誓而)¶
<pb:KR2k0029_WYG_033-35a>¶
　(阱陷肆張卒至敬輿安忠州之行純仁甘永州之去/平平王道蹶驥足於疾驅浩浩長風摧鴻毛於奮舉)¶
　(巷伯之章徒詠緇衣之義誰陳而彼且操戈於入室/之後投石於下井之餘攟摭蔓延釀惡未已幸賴皇)¶
　(天顯佑聖主含𢎞履險如夷完璧往返是雖群慝之無良/亦公矯枉之太峻也夫天地之道浸淫滋潤斯成化功)¶
　(暴雨疾風無資長育故决防之水必至潰隄髙張之/絃多致絶響所以功赫者難成而易墮時驟者易失)¶
　(而難乆嗚/呼惜哉)¶
　葉文莊公盛墓在崑山縣朝廷遣官營葬¶
　都察院右都御史韓雍墓在雅宜山竒禾嶺朝廷遣¶
　官營葬¶
<pb:KR2k0029_WYG_033-35b>¶
　兵部左侍郎孔鏞墓在横山丹霞塢朝廷遣官營葬¶
　工部尚書程宗墓在常熟邵家灣¶
　南京工部侍郎徐恪墓在常熟縣北門外朝廷遣官¶
　營葬¶
　太常寺少卿陸釴墓在太倉大西門外朝廷遣官營¶
　葬¶
　太常少卿馬紹榮墓在吳縣楞伽山朝廷遣官營葬¶
　封詹事府少詹事王朝用墓在洞庭東山朝廷因其¶
<pb:KR2k0029_WYG_033-36a>¶
　子鏊貴遣官營葬(神道碑維王氏世居吳之太湖東/洞庭山曽祖諱廷寶祖諱伯莫考)¶
　(諱惟道皆有隠徳公諱琬字朝用後以字行以其子/鏊貴累封中憲大夫詹事府少詹事兼翰林院侍讀)¶
　(學士𢎞治癸亥二月初九日卒訃聞上以濟之講筵/侍從之勩推䘏有加既命有司營葬域復遣官諭祭)¶
　(于家盖異數也公少時質甚魯其學甚力初為邑庠/弟子員屢應鄉試不偶進太學卒業復不偶成化癸)¶
　(巳以監資授官知襄陽之光化縣荆襄居湖南之奥/土曠山深四方流聚所在以千萬計于時劇賊劉千)¶
　(斤者作亂朝廷命將出師剿平之而流民散居山澤/尚多執事者慮復生變議盡驅出境至縶其孥火其)¶
　(居公在光化獨事招徠與上官忤既而朝廷遣都御/史原公傑來撫安公乃肩輿入山諭以威徳編為里)¶
　(社緩其賦役民遂帖然無異土著又選其俊秀為弟/子員時躬臨考校以示勸懲募壯勇為民兵偶習射)¶
<pb:KR2k0029_WYG_033-36b>¶
　(用銀錢為的中輒與之民益翕然思奮而上官主驅/逐之議者滋不恱顧以為迂又兵革之後公私赤立)¶
　(疲憊未甦中貴人銜使命徃來大和山者徴求需索/殆無虚日公曰剥窮民媚嬖幸以圖茍容吾不忍為)¶
　(也遂棄官歸時嵗在戊戌於是濟之已及第入翰林/編修者三年矣時年己亥拜勅命進階文林郎𢎞治)¶
　(甲寅進封奉直大夫右春坊右諭徳己未又進今封/公自歸吳别築室於城西因號静樂居士晩益髙簡)¶
　(寡出嵗時鄉飲郡大夫請為賔亦不赴優㳺泉石怡/然自得公素羸中年後漸充夀幾耄耋步履飲啗如)¶
　(少壯一日體中小不佳盥櫛更衣寢至夜半而逝享/年八十有五娶葉氏累贈恭人有賢行先公二十有)¶
　(六年卒子男四人長曰鋁次即鏊今為吏部右侍郎/文行器業雅負時望次曰銓府學生亦有文名屢試)¶
　(未偶次曰鏐女三人皆適名族孫男八女四曽孫男/二女一初恭人卒卜葬山之西馬塢既而公命遷葬)¶
<pb:KR2k0029_WYG_033-37a>¶
　(蔣塢先塋之次至是諸子奉柩合葬焉葬之日甲子/嵗十二月二十三日公存心仁厚篤於為民仕竟不)¶
　(達未究所藴濟之克成其志駸駸顯庸所至盖未可/量昔宋王晉公直道不偶而其子魏公以相業顯三)¶
　(槐世澤累世不泯君子以為仁者有後之驗公豈其/後也邪王氏之多賢也遷與濟之為同年以道誼相)¶
　(友善者三十年于兹聞公行事頗詳兹濟之以公神/道碑見屬遂不辭而為之銘曰東南百川滙為具區)¶
　(洞庭中峙旁奠三吳屼峍&KR1343;淪虚涵靈孕孰鍾其美/三槐之𦙍百三肇立發祥濬源千七萬八𣲖衍支分)¶
　(星羅環居其盛者季秉善不渝厚積累世公生岐嶷/少成若愚憤悱淬礪為君子儒牛刀小試光化劇邑)¶
　(瘡痍呻吟撫摩安輯惟民生厚惟土是安胡縶而驅/而迫之還矧兹疲憊公私赤立使軺憧憧征需日急)¶
　(銛肌吸髓予何寜忍亟脫吾責勿貽伊哂吳城西偏/洵静且樂有子成志皇三錫爵溪流澄澈可以濯纓)¶
<pb:KR2k0029_WYG_033-37b>¶
　(丘壑逶迤杖履經行矍鑠是翁充養有道翛然長徃/亦既大耄勅營塢域蔣塢之涯宰木欣欣嫓美庭槐)¶
　(賜進士及第榮祿大夫太子太保禮部尚書兼武/英殿大學士知制誥國史經筵官餘姚謝遷撰)¶
　禮部尚書諡文定吳寛墓在薦福山西其父贈吏部¶
　右侍郎孟融母淑人張氏繼母王氏墓皆在其左文¶
　定公母王氏卒朝廷遣官營葬(墓誌銘公姓吳氏諱/寛字原博學者稱為)¶
　(匏菴先生蘇之長洲人祖諱夀宗贈嘉議大夫吏部/右侍郎考諱孟融累贈亦如之公在成化𢎞治間為)¶
　(翰林院修撰遷右春坊右諭徳左春坊左庶子兼侍/讀進詹事府少詹事兼侍讀學士出為吏部右侍郎)¶
　(轉左侍郎兼學士入内閣典誥敕掌詹事府事終禮/部尚書兼軄如故生宣徳乙夘十二月丙寅卒於𢎞)¶
<pb:KR2k0029_WYG_033-38a>¶
　(治甲子七月戊戌夀七十配陳氏累贈淑人貮室陳/氏生二子奭奐以明年乙丑十一月丙申葬於吳縣)¶
　(花園山闕下之原公蚤學晩達雖有竒遇殊寵而弗/究於用天  有遺望焉嗚呼慟哉盖公年十二而為)¶
　(府學生十八而應試三十四而舉于鄉三十八而登/進士在官三十三年其得科第也始試乆不售己絶)¶
　(意進取提學陳御史士賢見其文竒之敦勸就試為/京闈書魁試禮部名第一殿試之日魁選未定憲廟)¶
　(已出御便殿趣讀卷衆亟擬以省元卷上既賜及第/時論翕然其校士則辛丑甲辰為同考丁未壬戌為)¶
　(主考皆在禮部得人為多而壬戌所取為庶吉者即/奉詔授之業讀卷例用尚書己未之試公獨以侍郎)¶
　(預其講讀侍從則今上在東宫時為講讀官御極即/敕充經筵講官最後乃直日講而令皇太子講讀又)¶
　(以宫僚長日預侍焉其史事則修憲廟實錄兼校正/修大明㑹典充副總裁比修歴代通鑑纂要亦如之)¶
<pb:KR2k0029_WYG_033-38b>¶
　(凡此皆翰林軄任自部曹復入領者前所鮮見其居/喪則在修撰時以父病乞歸省事不應例特予告遂)¶
　(終制及以侍郎丁繼母憂六載闕吏部仍擬公名服/未闋數月朝廷為虚位待之尤仕途所未有其寵遇)¶
　(之典則以三品賜鶴袍犀帶詔㫖稱卿春秋丁遣祭/先師孔子御殿傳制皆用内閣禮以疾告則命醫診)¶
　(視遣中官存問賜酒肉𬞞米諸物訃聞則命有司治/葬如例而加祭二壇賜鏹楮萬緡為賻驛給舟車遣)¶
　(官䕶送超贈太子太保皆出常格若賜諡文定則本/朝自南陽公之外一人而已其長子奭以三品恩已)¶
　(䕃為國子生比以舊學恩當官其少子奐特命奭為/中書舎人而以奐補國學盖上欲大用公而年已不)¶
　(逮故其既殁尤為之眷注周悉如此云公識趣髙雅/行履端潔孝友天至遇族里有恩其居官廉慎律物)¶
　(以權勢所在未嘗寜處既復就清簡雖優詔累留而/引退不置惟於學充然自得所為文醇古有法詩得)¶
<pb:KR2k0029_WYG_033-39a>¶
　(唐格書酷似蘇體詞命在朝廷紀載在史局碑板翰/墨遍于天下執此亦可以不朽矣奭奉禮部左侍郎)¶
　(李公世賢狀請余銘乃哭而為之銘銘曰維世有望/間不容偽上有廷論下則輿議逺且賤者輿臺奴𨽻)¶
　(彼懵無知孰強而係其所自致匪爵齒位矧其兼之/功詎云易官居六卿孰謂非貴年登七旬夀亦云至)¶
　(惟三不朽公有其二有徳有言功則未既其所未既/尚有餘思我銘吳公以俟來世榮祿大夫太子太保)¶
　(禮部尚書兼謹身殿大學士知制詔經/筵國史官㑹典總裁長沙李東陽撰)¶
　贈都察院右副都御史徐諒墓在吳縣堯峰山以子¶
　源貴累贈今職吳文定公撰表¶
　¶
<pb:KR2k0029_WYG_033-39b>¶
　¶
　¶
　¶
　¶
　¶
　¶
　¶
　姑蘇志卷三十四¶
