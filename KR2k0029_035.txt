# -*- mode: mandoku-view; -*-
#+TITLE: 姑蘇志
#+DATE: 2015-08-24 22:39:57.721481
#+PROPERTY: ID KR2k0029
#+PROPERTY: BASEEDITION WYG    
#+PROPERTY: JUAN 卷三十六
<pb:KR2k0029_WYG_035-1a>¶
欽定四庫全書¶
　姑蘇志卷三十六　　　　　明　王鏊　撰¶
　　　平亂¶
　　蘇為東南樂土自秦以來亦或有乗時跳梁倡變¶
　　階祻而皆敗不旋踵豈亦地勢使然乎今考諸史¶
　　質諸舊聞書之册亂臣賊子可以戒矣¶
秦二世元年㑹稽假守殷通素賢項梁召與計事梁曰¶
　方今江西皆反此天亾秦時也先發制人後發制於¶
<pb:KR2k0029_WYG_035-1b>¶
　人守歎曰聞夫子楚將世家唯足下耳梁曰吳有竒¶
　士桓楚亾在澤中獨籍知之梁乃戒籍持劒居外待¶
　梁後入語守曰請召籍使受令召桓楚籍入梁眴籍¶
　曰可矣籍遂拔劒擊斬守梁持守頭佩其印綬門下¶
　驚擾籍所擊殺數十百人府中皆讋伏莫敢復起梁¶
　乃召故人所知豪吏諭以所為遂舉吳中兵収下縣¶
　得精兵八千人梁為㑹稽將籍為禆將徇下縣度江¶
　而西擊秦¶
<pb:KR2k0029_WYG_035-2a>¶
劉濞漢髙祖兄仲之子髙帝十三年以從破黥布功封¶
　吳王王三郡五十三城已拜受印髙祖相之曰若狀¶
　有反相獨悔業已拜因捬其背曰漢後五十年東南¶
　有亂豈若邪然天下同姓一家慎無反濞頓首曰不¶
　敢至文帝時濞子入侍皇太子博争道不恭太子引¶
　博局提殺之濞稱疾不朝始有反謀帝賜以几杖謀¶
　乃解然其居國以銅鹽故百姓無賦他地來捕亡者¶
　公弗予如此四十餘年以是能使其衆景帝三年晁¶
<pb:KR2k0029_WYG_035-2b>¶
　錯議削郡濞遂反上以周亞夫為將軍討之濞戰敗¶
　走丹徒東越人殺之¶
晉咸和二年以庾氷為吳國内史將兵備蘇峻峻反三¶
　吳欲起義兵庾亮不聴以虞潭督三吳諸郡軍事三¶
　年峻破臺城遣兵攻庾氷氷不能禦棄郡奔㑹稽峻¶
　購之急吳鈴下卒引氷入船載去氷僅免(詳宦/蹟條)峻以¶
　蔡謨為吳國内史司徒導與張闓謀密令以太后詔¶
　諭三吳吏士使起義兵㑹稽内史王舒以庾氷行奮¶
<pb:KR2k0029_WYG_035-3a>¶
　武將軍將兵一萬西渡浙江時郡人顧衆為義興太¶
　守還吳潛圖義舉將軍張悊為峻収兵於吳衆遣人¶
　諭悊悊從之衆遣人告謨曰衆已潛合家兵待時而¶
　奮乃檄衆為本國督䕶衆從弟颺為前鋒督䕶吳中¶
　人士同時響合遂與虞潭皆起應氷張闓遣吳郡度¶
　支運四部穀以給軍峻遣其將𢎞徽皷行而前衆與¶
　颺悊要擊于髙莋大破之謨以庾氷還任便去郡遣¶
　颺率諸軍屯無錫衆恐賊從海虞道入自徃備之賊¶
<pb:KR2k0029_WYG_035-3b>¶
　帥張健馬流攻無錫颺等大敗氷亦失守健等遂據¶
　吳城管商焚吳縣虞潭遣將拒之亦敗衆自海虞由¶
　婁縣東倉與賊戰破之義軍又集進屯烏苞王舒虞¶
　潭并檄衆為五郡大督䕶潭前鋒戰沒衆還守紫壁¶
　或勸衆過浙江衆不從合諸軍復進健留錢𢎞為吳¶
　令退于曲阿衆至路丘斬𢎞進處吳城遣督䕶朱祚¶
　等九軍攻賊大破之峻敗後其將劉徴帥衆數千浮¶
　海入婁縣詔以郗鍳都督諸軍事討平之九月峻伏¶
<pb:KR2k0029_WYG_035-4a>¶
　誅¶
桓𤣥太元末補義興太守鬱鬱不得志嘗登髙望震澤¶
　歎曰父為九州伯兒為五湖長棄官歸國後遂謀反¶
　伏誅¶
隆安三年㑹稽世子元顯發東土諸郡免奴為客者置¶
　京師以充兵役東土囂然孫恩因民心騷動遂反旬¶
　日間衆數十萬時三吳承平日乆民不習戰郡縣兵¶
　皆望風奔潰恩據㑹稽自稱征東將軍時内外乖異¶
<pb:KR2k0029_WYG_035-4b>¶
　朝制所行三吳而已及恩作亂八郡皆為恩有詔徐¶
　州刺史謝琰及加劉牢之都督吳郡諸軍事牢之引¶
　劉裕為參軍共討之恩驅男女二十餘萬逃入海以¶
　琰為㑹稽太守都督五郡軍事戍海浦四年五月恩¶
　復入㑹稽琰敗死十一月吳國内史袁山松築滬瀆壘¶
　以備之五年五月恩陷滬瀆殺山松元興元年三月臨¶
　海太守辛景擊破之恩所虜三吳男女死亾殆盡乃¶
　赴海死¶
<pb:KR2k0029_WYG_035-5a>¶
隆安初王廞以母喪居吳王恭反版廞建武將軍吳國¶
　内史令起軍為聲援廞即墨縗合衆誅殺異己仍遣¶
　前吳國内史虞嘯父入吳興義興聚兵赴者萬計㑹¶
　恭敗廞更遣其子泰伐恭恭遣劉牢之擊泰斬之又¶
　與廞戰于曲阿衆潰廞單騎走不知所在廞導之孫¶
　也¶
齊永泰元年帝疑㑹稽太守王敬則反側以張瓌為吳¶
　郡太守置兵佐密防之中外傳言當有異處分敬則¶
<pb:KR2k0029_WYG_035-5b>¶
　遂反帥實甲萬人過浙江瓌遣兵三千拒之於松江¶
　聞敬則金皷聲一時散走瓌逃匿民間敬則以舊將¶
　舉事百姓擔篙荷鍤隨之者十餘萬衆至晉陵前軍¶
　司馬左興盛輔國將軍劉山陽築壘於丹陽禦之敬¶
　則戰敗斬首傳建康¶
梁太清三年侯景亂遣于子恱等將羸兵數百東略吳¶
　郡新城戍主戴僧逷說太守袁君正閉關拒守君正¶
　素怯郊迎之子恱執君正掠奪財貨子女東人皆立¶
<pb:KR2k0029_WYG_035-6a>¶
　堡拒之九月景使侯子鑒入吳郡以廂公蘇單于為¶
　太守遂冦吳興或勸吳興守張&KR0792;效君正迎降&KR0792;曰¶
　袁氏世濟忠貞不意君正一旦隳之吾豈不知此難¶
　乆全但以身許國有死無貳耳子鑒執送建康殺之¶
　時景所據惟吳郡以西南陵以北而已吳盜陸緝等¶
　起兵襲郡殺蘇單于推前淮南太守文成侯寜為主¶
　承聖元年三月王僧辯陳霸先敗景於石頭景東走¶
　欲就謝答仁於吳至晉陵得餘兵因驅掠居民東趨¶
<pb:KR2k0029_WYG_035-6b>¶
　吳郡四月侯瑱追及於松江擊敗之景與數十人單¶
　舸走推墮二子於水將入海其都督羊鯤殺之送屍¶
　建康傳首江陵截其手送于齊¶
陳吳州刺史蕭瓛能得物情三吳父老曰吾君之子也¶
　陳亾吳人推為主與蕭巖同據東吳之地隋使宇文¶
　述討之瓛立柵於晉陵城東留兵拒述遣其將王褒¶
　守吳州自義興入太湖欲掩述後述進破其栅迴兵¶
　擊瓛大破之又遣兵别道襲吳州褒衣道士服棄城¶
<pb:KR2k0029_WYG_035-7a>¶
　走瓛以餘衆保包山隋將燕榮擊破之瓛匿民家為¶
　人所執送長安斬之¶
隋大業九年劉元進舉兵應楊𤣥感將渡江而𤣥感敗¶
　吳郡朱燮晉陵管崇亦舉兵共迎元進據吳郡稱天¶
　子署置百官衆至十萬燮本還俗道人涉獵經史微¶
　知兵略時為崑山博士知天下將亂謀於學而起兵¶
　民苦役者赴之如歸自東陽至京口千餘里並受燮¶
　節度崇隱居常熟身長七尺三寸美姿容少無賴衆¶
<pb:KR2k0029_WYG_035-7b>¶
　推奉之隋將吐萬緒進軍逼之相持百餘日元進潰¶
　遁與崇燮連營自保緒復破之斬崇然從亂者益衆¶
　帝令江都丞王世充發淮南兵擊之元進崇敗死餘¶
　衆降散世充召降者於通𤣥寺瑞像前(范志作/通聖寺)焚香¶
　誓不誅殺散者聞之一旬之間歸首略盡世充貪而¶
　無信利在子女資貨悉坑之於黄山下死者三萬餘¶
　人由是餘黨復相聚為盜官軍不能討以迄隋亾¶
大業九年杜伏威起兵掠江淮唐武徳二年伏威降唐¶
<pb:KR2k0029_WYG_035-8a>¶
　唐以為和州緫管三年李子通渡江攻沈法興法興¶
　棄毗陵犇吳郡於是丹陽毗陵等郡皆降于子通伏¶
　威遣輔公祏攻子通子通大敗伏威徙居丹陽子通¶
　復東走太湖収合亾散得二萬人襲法興於吳郡大¶
　破之法興棄城走吳郡賊帥聞人遂安遣其將葉孝¶
　辯迎之法興中途而悔欲殺孝辯更向會稽孝辯覺¶
　之法興窘迫赴江死子通軍勢復振徙都餘杭盡収¶
　法興之地自太湖以南皆有之是嵗唐封伏威為吳¶
<pb:KR2k0029_WYG_035-8b>¶
　王四年十一月伏威將王雄誕撃子通子通降聞人¶
　遂安據崑山無所屬伏威使雄誕撃之以崑山險隘¶
　難以力勝乃單騎造其城下陳國威靈示以禍福遂¶
　安感恱出降於是伏威盡有江東之地秋七月子通¶
　復叛欲至江東収舊兵被獲伏誅¶
唐上元元年劉展反江淮都統李峘自潤州犇宣城副¶
　使李藏用曰以數十州之兵食三江五湖之險固不¶
　發一矢而棄之非勇也収散卒得七百人東至蘇州¶
<pb:KR2k0029_WYG_035-9a>¶
　募壯士得三千人立栅以拒展與展將張景超孫待¶
　封戰於郁墅兵敗景超遂據蘇州展以其將楊持璧¶
　為蘇州刺史明年展敗死其驍將王暅引兵東走至¶
　常熟而降張景超逃入海餘黨悉平¶
永貞二年李錡跋扈於浙西朝廷以杜兼為蘇州刺史¶
　兼辭行上書稱錡且反必奏族臣上然之留為吏部¶
　郎中元和二年錡果反先是以其腹心為所部五州¶
　鎭將各有兵數千伺察刺史動静至是使各殺其刺¶
<pb:KR2k0029_WYG_035-9b>¶
　史於是蘇州刺史李素為姚志安所敗生致於錡具¶
　桎梏釘於船舷未及京口會錡敗乃免十一月錡伏¶
　誅¶
乾符二年浙西狼山鎭遏使王郢有戰功節度賞以職¶
　名而不給衣糧郢論訴不獲遂劫庫兵作亂行収黨¶
　衆近萬人攻陷蘇常轉掠二浙後為劉巨容所殺¶
光啓初劇賊剽崑山招討使周寶遣將張郁戍海上郁¶
　叛刺史五藴不設備郁遂大掠藴嬰城以守寶遣兵¶
<pb:KR2k0029_WYG_035-10a>¶
　討郁郁保常熟遂走海陵¶
光啓二年十月感化牙將張雄得罪於節度時溥聚衆¶
　三百度江襲蘇州據之自稱刺史聚兵至五萬戰艦¶
　千餘自號天成軍鎮海節度使周寶聞淮南六合鎭¶
　遏使徐約兵精誘之使擊蘇州三年四月約逐張雄¶
　雄入海徃據上元文徳元年九月錢鏐遣弟銶攻約龍¶
　紀元年三月拔之約亾入海追殺之銶以海昌都將¶
　沈粲權知蘇州十月詔以給事中杜儒休為刺史鏐¶
<pb:KR2k0029_WYG_035-10b>¶
　不恱自署沈粲為制置指揮使大順元年八月儒休¶
　到官鏐使粲害之㑹淮南將李友拔蘇州粲歸杭州¶
　鏐欲委以罪而殺之粲乃奔孫儒閏月孫儒遣劉建¶
　鋒圍蘇州十二月拔之殺李友仍使粲守州二年十¶
　二月孫儒焚掠蘇常遣兵逼宣州錢鏐復據蘇州景¶
　福元年鏐以銶為蘇州招緝使乾寜二年九月鏐伐¶
　董昌昌求救於楊行密行密遣泗州防禦使臺濛攻¶
　蘇州以救昌未幾行密將柯厚破蘇州水寨三年四¶
<pb:KR2k0029_WYG_035-11a>¶
　月淮南兵與鎭海兵(鎭海即/錢氏兵)戰于黄天蕩鎭海兵不¶
　利行密遂圍蘇州五月常熟鎭使陸郢以州城應行¶
　密虜刺史成及歸鏐聞蘇州陷急召顧全武使趨西¶
　陵備行密全武請先取越州後復蘇州鏐從之光化¶
　元年九月顧全武攻蘇州城中及援兵食皆盡淮南¶
　所署刺史臺濛棄城走援兵亦遁全武克城追敗周¶
　本等于望亭獨秦裴守崑山不下全武率萬餘人攻¶
　之裴屢出戰使病者被甲執矛壯者彀弓弩全武每¶
<pb:KR2k0029_WYG_035-11b>¶
　為之郤檄裴令降全武嘗為僧裴封函納欵全武喜¶
　召諸將發函乃佛經一卷全武大慚曰裴不憂死何¶
　暇戯人益兵攻城引水灌之城壊食盡裴乃降錢鏐¶
　設千人饌以待之乃出羸兵不滿百人鏐怒曰單弱¶
　如此何敢乆為旅拒對曰裴義不負楊公今力屈而¶
　降耳非心降也鏐善其言全武亦勸宥之鏐從焉閏¶
　月鏐以其將曹圭為蘇州制置使(范志作乾/寜五年誤)梁開平¶
　二年八月淮南遣周本吕師造擊吳越九月圍蘇州三¶
<pb:KR2k0029_WYG_035-12a>¶
　年四月鏐遣其弟牙内指揮使鏢及弟鋸與行軍副¶
　使(范志作江海/遊奕都虞候)杜建徽等救之城中將臨海孫琰號¶
　孫百計專製守禦之具淮人以洞屋攻城琰設髙竿¶
　竿上着大輪盤載大䥫渇烏引半繩運出城外而及¶
　其洞屋鼓噪而掲去之賊兵盡露因加矢石淮人退¶
　舍尋復縱巨石擊城聲如雷城中大懼琰乃盡取公¶
　私繩結網用巨木張之蔽于城屋石之墜者悉着網¶
　中賊計遂沮有水通城中淮人張網綴鈴懸水中魚¶
<pb:KR2k0029_WYG_035-12b>¶
　鼈過皆知之吳越都虞候司馬福潛水入城以竿觸¶
　網敵聞鈴聲舉網福因得過居水中三日乃得入城¶
　復出由是城中號令與援兵相應敵以為神鏐嘗遊¶
　府園見園卒陸仁章樹藝有智而志之及蘇州被圍¶
　使仁章通信入城果得報而返吳越兵内外合擊淮¶
　南兵大敗擒其將何朗閭丘直等三千餘人獲兵甲¶
　生口三十萬奪戰艦二百艘周本夜遁又追敗之於¶
　黄天蕩鍾泰章將精兵二百為殿多樹旗幟於菰蔣¶
<pb:KR2k0029_WYG_035-13a>¶
　中追兵乃不敢進而還眞明四年吳遣陳璋為東南¶
　面應援招討使將兵侵蘇湖已而悉平¶
宋建炎三年金人陷維揚髙宗南渡二月丙辰至平江¶
　富民或私遁而市井貿易如故上至府治去介胄易¶
　黄袍儀衛稍増遂下詔(詔曰朕以單微之質䝉世大/難賴臣庶共戴獲承祖宗之)¶
　(餘念必宅中經逺均布惠澤以慰萬邦歸徃之心故/雖外迫於敵兵誓不遽離於近甸省刑薄歛撫士與)¶
　(民不以一亳擾郡邑行再朞矣輸誠盡禮遣使相望/而敵未寢兵選將練師朝夕從事而力不逮志自聞)¶
　(長驅之謀者請適東南逺險之地以保朕躬朕寜不/免於敵葢不忍先自茍生棄我西北之人而遽逺也)¶
<pb:KR2k0029_WYG_035-13b>¶
　(故出两道之師外為蔽援而嗣遣將命之臣祈保赤/子以待敵之易慮則共圖康居日可計矣人力雖殫)¶
　(天道難度大名東平相繼陷失始命官吏民庶絶江/自便朕猶遷延不先俟天人之我相也逮敵輕騎潛)¶
　(行不日遽至朕與近臣始挺身東行由江浙為暫避/之計凢乗輿服御帑藏之積一切棄捐二三大臣保)¶
　(其家室念雖顛沛至是而不負於中原西北之人朕/心猶庶幾焉與其謀已志民及患而去則不得已而)¶
　(後動不猶愈乎但聞官吏軍民雖有自便之詔多不/及避生計蕩然或不得與其家皆來痛切朕心負罪)¶
　(何極自昔帝王脫身於皇遽之時而立國於顛沛之/後失勢於屢挫之辱而戡難於一勝之功者尚多有)¶
　(之夫良農不為水旱輟其耕志士不為貧窮怠其道/朕能勞形克已圖保生民而不能使吾民之遽安能)¶
　(側身修行圖格天心而不能保天心之必相尚賴士/夫暨爾萬方有衆戮力一心式孚於帝庶迄成績咸)¶
<pb:KR2k0029_WYG_035-14a>¶
　(保康乂朕誠切/至宜察朕心)駐駕三日始起留右丞相朱勝非侍¶
　郎張浚彈壓平江晩次吳江縣遂幸臨安(故老云髙/宗初幸泊)¶
　(舟閶門外侍衛取民家白木□坐岸滸以待馬/至及行就攜以去蓋已經御不欲留民間也)¶
建炎四年二月金烏珠自明越還二十五日犯平江五¶
　漏未盡四刻兵自盤門入刼掠官府民居子女金帛¶
　廩庫縱火延燒煙焰見二百里凡五晝夜至三月朔¶
　始出閶門士民得脱者十二三而遷避不及遭殺者¶
　十六七先是髙宗駐蹕郡中人情倚以為安九月移¶
<pb:KR2k0029_WYG_035-14b>¶
　㑹稽人皆失望詔以工部侍郎湯東野為守同知樞¶
　密院周望為淮浙宣撫使將官陳思恭巨師古張俊¶
　魯珏李貴等悉𨽻望節制望遣諸將各部所𨽻兵分¶
　䕶境内時河内降賊郭仲威領萬衆至自通州屯虎¶
　丘山未幾聞建康失守髙宗幸四明於是平江大震¶
　周望與郡守集耆艾士夫問計且曰今戰守皆無策¶
　矣葢其意在迎降而欲衆發其端士民不答望慮諸¶
　將抗敵取怒歛其兵歸城中而金人乃經廣徳取道¶
<pb:KR2k0029_WYG_035-15a>¶
　南犯四明以窺行在望自謂敵不敢犯境始少安且¶
　倚郭仲威為腹心張俊魯珏居城中巨師古控扼吳¶
　江李閻羅屯常熟陳思恭屯楞伽山兵無紀律村落¶
　間皆被其害而仲威既居城中外為忠勇之論士民¶
　亦信仗之郊居者徃徃復入城人人以謂四圍渠塹¶
　深廣庫廩充牣兵器犀利無不自安傳者多云敵至¶
　越州返金陵或又謂自臨安道宣歙趍當塗而歸望¶
　等素不嚴斥堠四境無衛明年正月方遣張俊陳思¶
<pb:KR2k0029_WYG_035-15b>¶
　恭等綂兵䂓入杭州以邀収復之功俊等行涉旬濳¶
　軍于烏墩以觀變二月十八日始馳報金人犯崇徳¶
　十九日徴鄉兵發太湖洞庭東西两山千艘命甪頭¶
　巡檢湯舉總之陣于簡村二十一日金人犯吳江巨¶
　師古兵不戰而潰更以太湖民舟為向導歸于西山¶
　二十二日郭仲威遣千兵拒守于尹山已而退師二¶
　十三日府中令民逐便出城留少壯登埤以守是日¶
　遊騎掠城東仲威不戰而返湯東野出奔周望以郡¶
<pb:KR2k0029_WYG_035-16a>¶
　印付仲威二十四日仲威㑹諸將飲城上士民數萬¶
　叩頭出血請加守禦仲威奮髯語曰即發騎兵敵行¶
　破矣民愼無擾人猶信之日欲晡金人大集城下仲¶
　威及魯珏兵火廣化寺及醫官李世康宅望與仲威¶
　等皆宵遁其下自城南轉刼居民北出齊門而去民¶
　之得出郭者多為所害金人遂進據城中縱兵焚掠¶
　死者甚衆一城殆空諸將奔伏外邑覘金人去競以¶
　兵還三月二日張俊至自崑山三日師古至自洞庭¶
<pb:KR2k0029_WYG_035-16b>¶
　李閻羅魯珏郭仲威等至自常熟五日陳思恭至自¶
　烏墩仲威掲榜于市曰本軍已逐退金人収復城府¶
　十五日有詔周望等失守平江可發遣諸將兵徃常¶
　州以北衝襲金人以功贖過初金人燒刼之餘又值¶
　仲威縱兵晝夜搜挾民有訪舊居者即執之窮問瘞¶
　藏之物民益寃憤是夏疾疫米斗錢五百有自敵中¶
　逃歸者多困饑或驟得食而死横屍枕藉道路涇港¶
　不可勝計哭聲振天地自昔喪亂未有如是之酷者¶
<pb:KR2k0029_WYG_035-17a>¶
　也(郭仲威者出於冦盜號郭大力自荼毒平江之後/為眞揚鎭撫使在郡復不悛劉光世為淮浙宣撫)¶
　(置司京口遣其將王徳擒至麾下縛/送行在詔斬於平江市以謝百姓)¶
紹興元年冬盜邵青聚其黨於崇明沙上劉光世令王¶
　徳討之拔柵以入青軍大潰餘黨復至諜言青將用¶
　火牛徳笑曰此古法也可一不可再命合軍持滿陳¶
　始交萬矢齊發牛皆返奔賊衆殱青自縛請命徳獻¶
　之行在餘黨悉平¶
紹興三十一年駕幸建康撫師十二月壬子至平江泊¶
<pb:KR2k0029_WYG_035-17b>¶
　姑蘇舘葉義問自建康楊存中自鎭江還皆入見守¶
　臣洪遵獻洞庭柑卻不受自是所過無入獻者遵言¶
　官拘舟船聚邉海縣募水手留民兵夾運河築烽臺¶
　徒費無益乃罷鎭江至臨安所置烽燧癸丑上乗馬¶
　入行宫進膳時御營宿衛使司右軍統制苖定以所¶
　部至詔以定兼權主管行在殿前司職事是日武經¶
　郎曹洋自李寶軍中部所獲叛人倪詢應簡至行在¶
　就御舟引見詔磔于市詢常熟人簡道州人並為金¶
<pb:KR2k0029_WYG_035-18a>¶
　人造舟者也甲寅上次無錫吳芾言知崑山縣胡庭¶
　傑應辦巡幸科擾民户銀器至多詔勒停永不與親¶
　民差遣¶
陳宜中之誅韓震也其部曲李世明挈妻孥士卒逃至¶
　平望殺巡檢縱兵火殺略由小長橋透出許市時濳¶
　說友守郡不能捕遂入太湖由宜興至建康降於元¶
　其軍初在江下殺人甚多殿司兵在吳江亦不能敵¶
　多為擁入江水死者甚衆¶
<pb:KR2k0029_WYG_035-18b>¶
徳祐乙亥三月元師破常州前鋒至閶門有投北人韓¶
　全持元詔招諭郡守濳説友開門納之俾之入見乃¶
　遣两倅胡玉林鏜出勞其頭目復入至郡與約定撒¶
　花獻納降表為銀三千两庫銀不足以提舉茶鹽司¶
　鹽倉法數銀足之送至楓橋寺適張世傑提兵抵郡¶
　元軍遂遁去説友祕其事而殺韓全等時人為沁園¶
　春詞以譏之事聞以戴覺民代之¶
祥興二年元巴延先鋒兵至吳是日大寒雨雪承天寺¶
<pb:KR2k0029_WYG_035-19a>¶
　僧令行童出覘兵勢行童逺望有以銀椅中坐于山¶
　門者手招行童童畏縮莫敢前其人令軍士趣召之¶
　既至戒以無恐乃問住持某僧與西廊首座某安否¶
　俾童入導意少時自入僧房復詣方丈作禮笑曰二¶
　上人乆不㑹是眞忘我耶某即昔時賣卜號知命子¶
　者今為左宣慰矣命煑粥啗其兵且使行童齎招安¶
　牓以吳語誦之曉諭百姓始知其為探諜在江南凡¶
　八年而歸以龍虎山張天師符籙取驗於世祖云¶
<pb:KR2k0029_WYG_035-19b>¶
張士誠泰州白駒塲人第九四與弟士義士徳(第九/六)士¶
　信並駕鹽綱船兼業私販初無異志先是黄河變遷¶
　至正十一年役民十五萬軍二萬治河民不聊生四¶
　方兵起有王克柔亦泰州人家富多結㳺俠將為不¶
　軌髙郵知府李齊収捕于獄李華甫與麪張四素感¶
　克柔恩謀刼獄齊置克柔于揚州招華甫為泰州判¶
　四為千夫長十三年五月士誠又與華甫同謀起事¶
　未幾士誠與其徒十八人殺華甫併其衆焚掠村落¶
<pb:KR2k0029_WYG_035-20a>¶
　驅民為盜陷通泰髙郵自號誠王改元天祐設官分¶
　截要衝南北梗塞元立淮南行省於揚州以扼其勢¶
　既而亦招安之立義兵元帥府以官其黨然士誠狙¶
　詐百出卒不就降竟殺李齊十五年五月攻破揚州¶
　殺行省參政趙璉士義被獲伏誅士誠退還髙郵九¶
　月又攻破揚州適湖廣行省右丞阿勒呼木引苖軍來¶
　乃復退丞相托克托總大軍臨之號百萬旌旗輜重首¶
　尾千里以為髙郵刻日可平然托克托專權乆師出遂¶
<pb:KR2k0029_WYG_035-20b>¶
　有議其後者詔安置淮安路别選相臣統其兵詔未¶
　下時部將董摶霄每為言天兵南下勢如破竹今老¶
　師費財何面目歸報天子不若先攻其易托克托從之¶
　分兵破天長六合賊皆潰散所殺者悉良民及攻髙¶
　郵墮其外城城中震恐自分亡在旦夕忽聞詔解其¶
　權勇氣百倍出城拒敵諸衛鐵甲軍負不平者盡散¶
　去或相聚為盜江隂群冦互相吞啖江宗三朱英分¶
　黨戕殺宗三將殺英時英就招安為判官州僚無如¶
<pb:KR2k0029_WYG_035-21a>¶
　之何申白江浙行省云英謀反省差元帥觀孫壓境¶
　觀孫利其賂逗遛不進英乗間逸去過江求救於士¶
　誠仍質妻子借兵復讎士誠初亦疑惑弗聴英盛陳¶
　江南土地之廣錢穀子女玉帛之富以動之於是先¶
　遣士徳率髙郵賊衆擊横&KR1296;渡鏑山十六年正月朔¶
　攻破常熟江南自兵興以來官軍死鋒鏑郡縣薦罹¶
　饑饉鄉村農夫離父母妻子投充壯丁生不習兵而¶
　驅之死地以故烏合瓦解卒無成功行省丞相達實¶
<pb:KR2k0029_WYG_035-21b>¶
　特穆爾得便宜行事陞漕運萬户托音為參政統官¶
　軍民義捍禦境上平江達嚕噶齊禄實病死陞松江¶
　府達嚕噶齊哈斯實克補之領兵出戰除都水庸田使¶
　貢師泰為平江總管巡守城池吳江止有元帥王與¶
　敬官軍一戰而敗死者過半殘兵千餘欲走入城城¶
　中閉門不納退屯嘉興旋抵松江士誠賊衆纔三四¶
　千人長驅而前直造北門弓不發矢眀旦縁城而上¶
　遂據有平江路二月壬子朔也刼掠姦殺慘不忍言¶
<pb:KR2k0029_WYG_035-22a>¶
　脱脱因匿俞家園自刎不死㳺兵殺之哈沙珊在境外¶
　聞城破自溺死崑山嘉定崇眀州人相繼來降維楊¶
　蘇昌齡先避亂居郡士徳用為參謀稱曰蘇學士毁¶
　承天寺佛像為王宫易平江路為隆平郡立省院六¶
　部百司凡寺觀菴院豪門巨室將士分奪而居無虚¶
　者幾月進攻嘉興全軍覆沒與敬據松江判以城降¶
　之常州黄貴甫間道歸士誠許為内應遂不戰而破¶
　易為毗陵郡分兵入湖州一皷而得易為吳興郡署¶
<pb:KR2k0029_WYG_035-22b>¶
　周仁為隆平太守仁家本鍜工稍習吏事性資深刻¶
　與士徳同心僇力躬親細故三月癸巳士誠來自髙¶
　郵服御器用皆假乗輿改至正十六年為天祐三年¶
　國號大周厯曰明時設學士員開𢎞文館以隂陽術¶
　人李行素為丞相弟士徳為平章提調各郡兵馬蔣¶
　輝為右丞居内省理庶務潘元明為左丞鎮吳興史¶
　文炳為樞密院同知鎮松江郡州縣正官郡稱太守¶
　州稱通守縣仍曰尹郡同知稱府丞知事曰從事餘¶
<pb:KR2k0029_WYG_035-23a>¶
　則損益而已欲南取嘉興參政諤勒哲統苗獠猺獞¶
　名曰達爾罕守禦甚堅屢攻不克秋八月文炳大舉¶
　兵臨其東門悉為所殱文炳僅以身免士徳又與與¶
　敬提兵入杭州軍氣甚鋭杭州大軍歛鋒不敵丞相¶
　退避蕭山士徳軍撿括虜掠隆普營萬户普賢努乃¶
　慶元路萬户全羅里之子年未弱冠智勇過人率兵¶
　先出諤勒哲領苗軍繼進州民亦挺身巷戰士徳大潰¶
　十喪八九収殘兵攻海鹽又為乍浦鍾氏所撓後得¶
<pb:KR2k0029_WYG_035-23b>¶
　馬道驍勇禽獲苗軍無筭崑山數為方國珍海軍攻¶
　擊託丁氏往來説合結為婚姻崑山之民幸遂蘇息¶
　湖之長興武康花鎗軍出沒雖互有勝負亦不勝其¶
　苦所跨三州皆隣勍敵十一月天兵取常州十七年¶
　攻長興士誠命趙打虎拒戰敗之潘元明復冦長興¶
　又敗之轉徇太湖馬跡山士誠將鈕律降乃取江隂¶
　士誠冦常熟廖永安大破於福山港中山王達分兵¶
　絶太湖遂取宜興士誠遣將據毗陵達圍之士誠遣¶
<pb:KR2k0029_WYG_035-24a>¶
　士徳來援戰敗就擒俘致軍前太祖皇帝俾作書勸¶
　士誠降士徳執不從士誠窮迫願就省相招安使者¶
　徃返迄莫成事周仁自徃陳請議始定十八年八月¶
　也元赦其罪省相達實特穆爾承制令參政周伯琦¶
　等至平江撫諭之授為太尉開府平江其衆授爵有¶
　差立江淮分省江浙分樞密院于平江以處之十九¶
　年元遣使以御酒龍衣賜士誠徴海運糧自是士誠¶
　每嵗運粟十餘萬至燕京二十年士誠復遣李伯升¶
<pb:KR2k0029_WYG_035-24b>¶
　帥衆十萬冦長興開平王遇春援之伯升遁遇春追¶
　擊之斬首五千餘級二十三年九月士誠自稱吳王¶
　請命于元不報自是徴糧不與二十六年太祖皇帝¶
　命以榜諭浙西(榜曰吳王令㫖總兵官准中書省咨/敬奉令㫖手聞伐罪救民王者之師)¶
　(考之徃古軒轅氏誅蚩尤殷湯征葛伯文王伐崇侯/三聖人之起兵也非富天下本為救民近覩有元之)¶
　(末主居深宫臣操威福官以賄成罪以情免臺憲舉/親而劾讐有司差貧而優富廟堂不以為慮方添冗)¶
　(官又改鈔法役數十萬民湮塞黄河死者枕藉於道/哀苦聲聞於天不幸小民悞中妖術不解其言之妄)¶
　(誕酷信彌勒之真有兾其治世以甦困苦聚為燒香/之黨根據汝潁蔓延河洛妖言既行凶謀遂逞焚蕩)¶
<pb:KR2k0029_WYG_035-25a>¶
　(城郭殺戮士夫茶毒生靈無端萬狀元以天下兵馬/錢糧大勢而討之畧無功效愈見猖獗是以有志之)¶
　(士傍觀熟慮乗勢而起或假元氏為名或託香軍為/號或以孤兵自立皆欲自為由是天下土崩瓦解予)¶
　(本濠梁之民初列行伍漸至提兵灼見妖言不能成/事又度元運難與立功遂引兵渡江賴天地祖宗之)¶
　(靈及將相之功一皷而有江左再戰而定浙東陳氏/稱號據我上㳺爰興問罪之師彭蠡交兵元惡授首)¶
　(父子兄弟面縛輿櫬既待以不死又封以列爵將相/皆置於朝班民庶各安於田里荆襄湖廣盡入版圖)¶
　(雖徳化未及而政令頗修惟兹姑蘇張士誠為民則/私販貨貸行刼於江湖兵興則首聚兇徒負固於海)¶
　(島其罪一也又恐海隅一區難抗天下全勢詐降於/元坑其參政趙璉囚其待制孫撝二也厥後掩襲浙)¶
　(西兵不滿萬數地不足千里僭號改元三也初冦我/邊一戰生擒其親弟再犯浙省楊苖直搗其近郊首)¶
<pb:KR2k0029_WYG_035-25b>¶
　(尾畏縮又詐降於元四也陽受元朝之名隂行假王/之令挾制達丞相謀害楊左丞五也占據江浙錢粮)¶
　(十年不貢六也知元綱已墜公然害其丞相達實特/穆爾南臺大夫布哈特穆爾七也恃其地險食足誘)¶
　(我叛將掠我邊民八也凡此八罪又甚於蚩尤葛伯/崇侯雖黄帝湯文與之同世亦所不容理宜征討以)¶
　(靖天下以濟斯民爰命中書左相國徐達㧾率馬步/舟師分道並進攻取浙西諸處城池已行戒飭軍將)¶
　(征討所到殱厥渠魁脅從罔治備有條章凡有逋逃/臣民被陷軍士悔悟來歸咸宥其罪其爾張氏臣僚)¶
　(果能明識天時或全城附頥或弃刃投降名爵賞賜/予所不吝凡爾百姓果能安業不動即我良民舊有)¶
　(田産房舍仍前為生依額納糧以供軍儲餘無科盿/使汝等永保鄉里以全室家此興師之故也敢有千)¶
　(百相聚旅拒王師者即當移兵勦&KR0781;遷徙宗族於五/溪兩廣永離鄉土以禦邊戎凡予之言信如皦日咨)¶
<pb:KR2k0029_WYG_035-26a>¶
　(爾臣庶毋或自疑敬此除敬遵外咨請施行准此合/依令㫖出榜曉諭敬依令㫖事意施行所有文榜須)¶
　(議出給者龍鳯十二年五月二/十一日本州判官許士傑齎到)八月大將軍逹副將¶
　軍遇春帥師二十萬南伐上戒以毋肆擄掠妄殺戮¶
　毁廬舍丁寧全士誠母冢師至太湖擒士誠將尹義¶
　陳旺遂次洞庭山士信在湖中不敢戰進次湖州毘¶
　山敗士誠軍又進次三里橋張天騏黄寳陶子容唐¶
　傑分兵拒戰敗之李伯升來援又敗之朱暹王晟戴¶
　茂吕珍及五太子繼援又敗之(五太子者士誡養子/勇而善戰平地能躍)¶
<pb:KR2k0029_WYG_035-26b>¶
　(數/丈)士誠乃自來救戰于皂林復敗之呂珍李伯升皆¶
　降朱文忠至杭州潘元眀納欵(其狀曰嬰城固守實/受任之當為歸欵救)¶
　(民乃濟時之急務竊伏自念起身草野叨位省樞非/心慕乎榮華乃志存乎康定豈意邦國殄瘁王師見)¶
　(加事雖貴于見機民實同于歸義念是邦生靈百餘/萬比年物故十三今既入于職方欲溥覃于天澤謹)¶
　(將杭州土地人民及諸/司軍馬錢糧之數以獻)凡得兵二十餘萬湖州既下¶
　兵轉至南潯王勝降至吳江困其城久之亦降逹兵¶
　至鮎魚口撃走守將康茂才既而降至尹山橋又敗¶
　士誠軍焚戰舸千餘艘及積聚甚衆於是兵集城下¶
<pb:KR2k0029_WYG_035-27a>¶
　達軍於葑門遇春虎丘郭子興婁門華雲龍胥門康¶
　茂才齊門湯和閶門王弼盤門張温西門耿炳文城¶
　東北仇成西南何文輝西北四面築合長圍架木棚¶
　與城中浮圖等又築二臺以俯瞰城中號為敵臺上¶
　置火筒及襄陽礮礮風扇人百里皆死吳元年六月¶
　士誠覘城東軍整乃突出閶門將衝遇春營遇春覺¶
　之分兵北濠截其後乃合戰士誠遣黄哈喇巴圖率¶
　千人繼之自引兵於山塘為援王弼馳鐡騎鼓雙刀¶
<pb:KR2k0029_WYG_035-27b>¶
　而前遇春乗之士誠兵大敗人馬溺死沙盆潭無數¶
　士誠墜馬幾不救時有倉腳夫十人號十條龍者絶¶
　勇善鬬被錦衣銀甲出入陳中倐忽不可測亦溺死¶
　士誠又幾溺匍匐輿入城少頃復出胥門兵鋭甚士¶
　信坐城樓呼軍少休遇春乗其懈急撃大破之士信¶
　據銀牀與偽參政謝節啗桃有飛礮碎其首死城中¶
　亦作飛礮拆神祠民屋為礮具逹令構木如屋覆以¶
　編竹伏兵其下矢石不能及九月逹兵破葑門(或云/有説)¶
<pb:KR2k0029_WYG_035-28a>¶
　(達謂城乃龜形愈擊愈固猶藏六也/宜擊其尾尾者葑門達從之果破)遇春破閶門新¶
　寨兵皆薄城士誠陳於門内謝節樹柵以補外城唐¶
　用仁徐義潘元紹皆降晡時軍蟻附以登城破士誠¶
　與偽副相劉毅帥兵三萬自戰萬夀寺東復敗毅降¶
　士誠從數騎歸府語其妻劉氏曰吾自應死汝曹奈¶
　何劉曰妾自有處乃積薪齊雲樓下驅婦女上令養¶
　子辰寳舉火焚之劉自經死左右皆散士誠獨坐室¶
　中達令李伯升諭意士誠距户自經伯升敗户抱解¶
<pb:KR2k0029_WYG_035-28b>¶
　之復甦潘元紹繼至勸士誠士誠閉目不語舁入舟¶
　俘于南京自縊死¶
洪武二年常熟盜朱蝦蟆刼庫作亂縣民殺之事詳宦¶
　蹟條¶
景泰中嘉興人許道師以妖術行江湖間至尹山託居¶
　民家夜稍出光怪愚民相率從之念彌勒佛肆為姦¶
　汚事覺官發卒捕之道師縱火燒民舎掠貲積驅子¶
　女出震澤官兵夾岸追逐道師載重舟覆被擒送京¶
<pb:KR2k0029_WYG_035-29a>¶
　師斬之一時官民多以功遷賞¶
　¶
　¶
　¶
　¶
　¶
　¶
　¶
<pb:KR2k0029_WYG_035-29b>¶
　¶
　¶
　¶
　¶
　¶
　¶
　¶
　姑蘇志卷三十六¶
