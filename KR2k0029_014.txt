# -*- mode: mandoku-view; -*-
#+TITLE: 姑蘇志
#+DATE: 2015-08-24 22:39:57.248802
#+PROPERTY: ID KR2k0029
#+PROPERTY: BASEEDITION WYG    
#+PROPERTY: JUAN 卷十四
<pb:KR2k0029_WYG_014-1a>¶
欽定四庫全書¶
　姑蘇志卷十四　　　　　　眀　王鏊　撰¶
　　　户口¶
　　夫户口之登耗世之治亂見焉爰節舊志所書厯¶
　　代可考者本朝則載國初與近嵗所上之數他可¶
　　推矣¶
按史記泰伯奔扵荆蠻義而從之者千餘家數亦畧已¶
　西漢吳郡凡户二十二萬三千三十有八口一百三¶
<pb:KR2k0029_WYG_014-1b>¶
　萬二千六百有四東漢户十六萬四千一百六十有¶
　四口七十萬七百八十有二晉户二萬五千宋户五¶
　萬四百八十有八隋户一萬八千三百七十有七唐¶
　貞觀八年户一萬一千八百九十有九口五萬四千¶
　四百八十有一天寳元年户七萬六千四百二十有¶
　一口六十三萬二千六百五十有五宋初户二萬七¶
　千八百八十有九祥符間户六萬六千一百三十有¶
　九元豐三年户一十九萬九千有竒口三十七萬九¶
<pb:KR2k0029_WYG_014-2a>¶
　千有竒宣和間户四十三萬南渡後至淳熙十一年¶
　户一十七萬三千有竒口二十九萬八千有竒徳祐¶
　元年主客户三十二萬九千六百有竒(僧道/不與)元至元¶
　二十七年始括户口至四十六萬六千一百有竒(僧道/亦不)¶
　(與/)國朝洪武四年抄籍計户四十七萬三千八百有竒¶
　口一百九十四萬七千八百有竒九年實在户五十¶
　萬六千五百有竒口一百一十六萬四百有竒𢎞治¶
　十六年户五十八萬二千有竒口二百萬九千三百¶
<pb:KR2k0029_WYG_014-2b>¶
　有竒七縣一州各有差(國初每户各給户帖偹開籍/貫丁口産業于上俾民執照)¶
　(軍匠籍例不分户缺役以丁男代補毎十年一造冊/丁口老死田産賣去開除成丁小口新置産業收入)¶
　　厯觀户口减耗唯唐宋初年為甚時更大亂非死¶
　　而徙耳若國初户數與元末略等盖張氏據吳務¶
　　誘其民民多歸之及天兵入城不妄戮一人故雖¶
　　更亂猶故也百餘年間宜乎倍蓰而所登不滿十¶
　　萬則有由矣盖洪武以來罪者謫戍藝者作役富¶
　　者遷實京師殆去十之四五近年則又不能無脱¶
<pb:KR2k0029_WYG_014-3a>¶
　　漏及流徙他境耳¶
　　　土産¶
　　吳中物産甚富往往有名天下者或以土地所宜¶
　　或以人力工巧乃知東南之美不特竹箭而已也¶
　　　生植¶
秔之屬十七箭子稻(粒瘦長雪色味香甘/晩熟稻品之最髙者)紅蓮稲(五月/種九)¶
　(月收芒紅粒大有早晩二種陸/龜䝉詩云近炊香稲識紅蓮)䆉稏稻(五月種九月/熟色斑粒微)¶
　(長/)雪裏㨂(稈軟有芒/粒大色白)師姑秔(即矮稲五月種九/月熟無芒粒白)早白¶
<pb:KR2k0029_WYG_014-3b>¶
　稻(五月初種八月熟皮芒白米赤又/一種九月熟曰晩白又名蘆花白)麥爭塲(三月種/六月熟)¶
　(與麥争/登塲也)六十日稻(四月種六月熟米小色白遲至八/十日熟又名早紅蓮又名救工饑)¶
　百日赤(四月種六月熟/芒赤米小而白)金成稻(四月種七月熟/米紅而尖性硬)烏口¶
　稻(再蒔晚熟/下品稻也)再熟稻(一嵗兩熟吳都賦有鄉貢再熟/之稻豐嵗稻已刈而根復彂苖)¶
　(再實謂之再撩稻蔣堂/詩云經秋田熟再生孫)早稻(即占城稻二月中旬至/三月上旬用竹籠周以)¶
　(稻稈置稻種其中約五斗許又覆以稈入池浸三日/伺微熱如甲拆状則出而布于地及苖與糓等别用)¶
　(寛竹器貯之于耕過田細土停水二寸許布之三日/決去水至五日視苗長二寸許復引水浸一日乃挿)¶
　(蒔至八/月熟)中秋稻(四月種/八月熟)紫芒稻(五月種九月熟紫穀/白粒張方平詩云鱸)¶
<pb:KR2k0029_WYG_014-4a>¶
　(鱠飯/紫芒)枇杷紅(皮薄色/如枇杷)下馬㸔(秀時最易一/名三朝齊)¶
糯之屬十二金釵糯(粒長宜釀酒劉夢得詩/云酒法得傳吳米好)閃西風(一/名)¶
　(早中/秋)羊脂糯(五月種十月熟/色白性軟故名)青稈糯(四月種九月熟/宜良田稃黄芒)¶
　(赤已熟而稈/微青故名)秋風糯(一名瞞官糯每嵗代/晩稲以輸租故名)趕陳糯(四/月)¶
　(種七月熟/米粒最長)矮糯(晩熟一名矮兒糯粒白/而大四月種九月熟)鵞脂糯(張方/平詩)¶
　(鵞脂酒/清醥)川梗糯(四月種九月/熟粒大無芒)虎皮糯(五月種十/月熟色斑)羊鬚¶
　糯(四月種九月/熟糓多芒長)臙脂糯(五月種九月/熟糓紅粒白)¶
麥之屬六大麥　小麥　&KR2232;麥(有赤白/二色)蕎麥　舜哥麥¶
<pb:KR2k0029_WYG_014-4b>¶
　　紫稈麥¶
豆之屬六白藊豆(俗呼為延籬豆謂其引蔓而生諺云/延籬花開挾纊子來言此花作寒候)¶
　(可挾/纊也)紫羅豆(五月種九月熟色紫粒/大有青黒花紋出嘉定)豌豆(一名小寒/豆九月種)¶
　(三月熟蜀中以此豆之不實者為巢菜雜蠃肉作籠/餅陸放翁過吳中得小巢作羹賦詩云春行霧雨暗)¶
　(衡茅兒女隨宜治酒肴便覺此/身如在蜀一盤籠餅是豌巢)蠶豆(九月種蠶時熟/故名楊萬里翠)¶
　(莢中排淺碧珠甘欺崖蜜軟欺酥沙瓶新熟西湖水/漆罍分嘗曉露腴味與櫻梅三益友名因蠶繭一絲)¶
　(絇老夫稼圃方雙學/譜入詩中當稼書)江豆(赤黒色四月種六月熟可/為糕又名沿江十八粒)¶
　刀豆(以形名堪入醬為蔬相傳醬/瓿中有髪入刀豆則化為水)¶
<pb:KR2k0029_WYG_014-5a>¶
果之屬九楊梅(為吳中名品味不减閩之荔支/出光福山銅坑第一聚塢次之)枇杷(出/洞)¶
　(庭山初接則核/小再接無核)櫻桃(其出常熟者色微黄名蠟櫻味/尤勝白居易吳櫻桃含桃最説)¶
　(出東吳香色鮮穠氣味殊洽恰舉頭千萬顆婆娑拂/面两三株鳥偷飛處衘將火人摘争時踏破珠可惜)¶
　(風吹兼雨打眀/朝後日即應無)林檎(一名來禽俗呼花/紅郡城中多種之)海杏(大杏也/地理志)¶
　(云范蠡宅在湖中有杏大如拳/者今吳下杏猶有如小兒拳者)栗(出常熟頂山味香/而美比常栗小名)¶
　(麝香嚢張雨新栗寄倪元鎮近從常熟嘗新栗黄玉/穰分紫殻開果園坊中無買處頂山寺裏為求來囊)¶
　(成稍比來禽帖酒熟深傾蘸甲杯為/奉雲林三百顆也勝酸橘寄書回)銀杏(即鴨脚子/亦多出洞)¶
　(庭俗名/白果)柿(出常熟東鄉者名海門柿出虞山/蒂正方色如鞓紅者為方蒂柿)梨(出洞/庭西)¶
<pb:KR2k0029_WYG_014-5b>¶
　(山者十種密梨林梨張公梨白梨黄梨消梨喬梨/鵞梨大柄金花梨太師梨出常熟韓邱者名韓梨)¶
橘之屬十一緑橘(出洞庭東西山比常橘特大深緑色/未霜臍間一㸃先黄而其味已全可)¶
　(啖故/名)平橘(即緑橘差小純黄方/可啖其皮可入藥)蜜橘(品最/上)塘南橘(色/紅)¶
　(如血有豬肝/鱔血二種)脫花甜早紅橘(其品/稍下)真柑(亦出洞庭山/雖橘之𩔖而)¶
　(品特髙香味超勝浙東諸産悉出其下其木畏/霜雪又不宜早故不能多植土人亦甚珍之)匾橘¶
　(吳江村落間多種之寔/最大以其形匾故名)金柑(實小如彈丸味帶微酸/其本髙三尺許纍纍金)¶
　(色一本千顆惟常熟沙頭最/盛别一種稍長者名牛乳柑)橙(若柚而香木有刺可/以芼鮮可以漬蜜)¶
　香櫞(樹髙實大𩔖橙色黄形圓而香芬襲人可搗為/湯蘇軾洞庭春色賦安定郡王以黄柑釀酒名)¶
<pb:KR2k0029_WYG_014-6a>¶
　(洞庭春色猶子麟得之以餉子戯作賦曰吾聞橘中/之樂不减商山豈霜餘之不食而四老者㳺戯於其)¶
　(間悟此世于泡幻蔵千嵗于一斑舉棗葉之有餘納/芥子其何艱宜賢王之達觀寄逸想於人寰嫋嫋兮)¶
　(春風泛天宇兮清閒駕洞庭之白浪漲北渚之蒼灣/擕佳人而往㳺勤霧鬢與風鬟命黄頭之千奴卷震)¶
　(澤而與俱還糅以二米之禾藉以三脊之菅忽雲蒸/而霧解旋珠零而涕澘翠勺銀罌紫絡青綸隨屬車)¶
　(之鴟夷欵木門之銅鐶分帝觴之餘瀝幸公子之破/慳我洗盞而起嘗散腰足之痺頑盡三江于一吸吞)¶
　(魚龍之神姦醉夢紛紜始知髦蠻鼔包山之桂楫如/林屋之瓊闗卧松風之瑟縮揭春溜之淙潺追范蠡)¶
　(於𣺌茫弔夫差之惸鰥屬此觴於西子洗亡國之愁/顔驚羅襪之塵飛失舞袖之弓彎覺而賦之以授公)¶
　(子曰烏乎噫嘻吾言夸矣公子其為我刪之白居易/㨂貢橘書情洞庭貢橘㨂宜精太守勤王請自行珠)¶
<pb:KR2k0029_WYG_014-6b>¶
　(顆形容隨日長瓊漿氣味得霜成登山敢惜駑駘力/望闕難伸螻蟻情踈賤無由親跪獻願憑朱實表丹)¶
　(誠唐韋應物笞鄭騎曹青橘憐君病後思新橘始摘/猶酸亦未黄書後欲題三百顆洞庭猶帶滿林霜皮)¶
　(日休早春橘子寄魯望箇箇和枝葉捧鮮彩凝猶帶/洞庭烟不為韓嫣金丸重直是周王玉果圓剖似日)¶
　(魂初破後美如星髓未彤前知君多病仍中聖盡送/寒苞向枕邊龜蒙和到春猶作早秋鮮應是親封白)¶
　(帝煙良玉有漿湏釀味眀珠無纇亦羞圓堪居漢苑/霜梨上合在仙家火棗前珍重更過三十子不堪分)¶
　(付野人邊梅摯新橘千頭霜熟摘來親包貢虔/修望紫宸他日功成許髙退社中還結素封人)¶
梅之屬十二江梅(遺核野生不經栽接一名直脚梅/或謂之野梅花踈瘦有韻實小)早¶
　梅(勝江梅二月/初開故名)官城梅(圃人以直脚梅擇佳本接之/花遂敷腴亦佳可入煎造)¶
<pb:KR2k0029_WYG_014-7a>¶
　消梅(與江梅官城梅相似實圓小鬆/脆多液無滓不宜熟惟堪青噉)古梅(樛曲萬狀/苔鬚垂於)¶
　(枝間飄/飄可愛)重葉梅(葉重數層花房獨出盛開如小蓮花/梅中之竒品也結實多雙尤為瑰異)¶
　蕚緑梅(色純緑枝特青盖其清髙/比九華仙人蕚緑華也)百葉緗梅(又名黄/香梅亦)¶
　(名千葉香梅花葉至二十餘瓣心色漸黄花差小/而繁密别有一種芳香比常梅尤濃美不結實)紅¶
　梅(𩔖杏與江梅同開紅白相映閣林初春絶景也西/清詩話云承平時紅梅獨盛於姑蘇晏元獻公始)¶
　(移植西岡圃中貴逰賂園吏得一枝分接由是都下/有二本王琪守郡以詩遺晏曰館娃宫北舊精神粉)¶
　(瘦瓊寒露蘂新園吏無端偷折去/鳯城從此有雙身當時難得如此)鴛鴦梅(一蔕雙實/多葉紅梅)¶
　(也/)杏梅(比紅梅微淡結/實匾有斕斑色)蠟梅(非梅𩔖開與同時色似/蜜脾香又相近故名凡)¶
<pb:KR2k0029_WYG_014-7b>¶
　(三種以子種不經接花小香淡其品最下俗謂之狗/蠅梅經接花踈雖盛開花常半含名磬口梅其佳者)¶
　(為檀香梅色深黄如紫檀出范村梅譜白居易郡圃/新栽梅池邊新種七株梅欲到花時㸃檢來莫怕長)¶
　(洲桃李妬今年好為使君開宋方惟深紅梅清香皓/質世稱竒添作輕紅也自宜紫府與丹來換骨春風)¶
　(吹酒上凝脂直教臘雪無蔵䖏柢恐朝雲有去時溪/上野桃何足種秦人應獨未相知張雨蕚緑梅山中)¶
　(古僊子無言春寂寥玉容淡朝雨翠氣濕微宵凌/風情玩影㺯雪妬攀條殊覔何郎句還憑舞袖招)¶
牡丹之屬十有三觀音紅　崇寧紅　夀安紅　王希¶
　紅　疊羅紅　風矯紅(一名勝/西施)一捻紅　朝霞紅¶
　鞓紅　雲葉紅　茜金毬　紫中貴　牛家黄　舊¶
<pb:KR2k0029_WYG_014-8a>¶
　傳朱勔家園内萬本皆以飾金牌記其花名(出吳/郡志)今¶
　人家亦有傳其種者(王禹偁長洲種牡丹詩偶學豪/家種牡丹數枝驚露出朱欄晩)¶
　(來低面開檀口似笑窮愁病長官吳縣&KR0550;前冬日雙/開牡丹歌君不見年年三月千叢媚紫爛紅繁誇勝)¶
　(異尋常人戴滿頭歸醉折狂分不為貴枝閒葉盡根/空培人情皆待眀年開花工自有呼魂術霜前喚下)¶
　(瓊瑶臺王母親將金粉傅麻姑齊借霞裳來主人盖/是神仙在不然此物胡為而來哉一姬勸酒誰引滿)¶
　(長洲懶吏先舉杯多感同年與攀折吟詩欲謝難輕/發青官校書方遁跡代我作歌如錦拆他年吾軰功)¶
　(業成與君共作騎鯨客乂賦紅牡丹渥丹容貎著霓/裾何事僧軒秪一株應是吳宫歌舞罷西施因醉誤)¶
　(施朱朱長文竒姿湏頼接花工未必妖華恨洛中應/是春皇偏與色却教仙女媿乗風朱欄共約他年賞)¶
<pb:KR2k0029_WYG_014-8b>¶
　(翠幄休嗟數日空誰就東吳/為品第清晨子細閲芳叢)¶
菊之屬三十六勝金黄(一名大金黄此品最為豐縟而/加輕盈花葉微尖條梗纎弱)¶
　疊金黄(一名眀州黄又名小金黄花/心極小疊葉穠密狀如笑靨)棣棠黄(一名金/鎚子赤)¶
　(金色酷似棣棠他/花不及盖竒品也)疊羅黄(状如小金黄花葉尖瘦如/剪羅縠髙枝叢出意度瀟)¶
　(灑/)麝香黄(花心豐腴傍短葉密承之亦/有白者似白佛頂而勝之)千葉小金錢¶
　(畧似眀州黄花/葉中外疊整)太真黄(花如小金/錢加鮮眀)單葉小金錢(花心/尤大)¶
　(開最/早)垂絲菊(花蘂深黄莖柔細風/動處如垂絲海棠)鴛鴦菊(花常相偶/葉色深碧)¶
　金鈴菊(一名荔枝菊千葉細瓣簇/成小毬條長可以攬結)毬子菊(如金鈴/而小)又¶
<pb:KR2k0029_WYG_014-9a>¶
　有小金鈴(花極小/夏開)藤菊(花密條柔如藤蔓可以為障/亦名棚菊種之坡上則垂裊)¶
　(數尺如瓔珞/尤宜水濵)十様菊(一本開花形模各/異又名十様錦)野菊(叢生田/間水際)¶
　(單葉/瑣細)甘菊(一名家菊可供蔬茹差勝/野菊陸龜䝉所賦即此)五月菊(花心極/大每枝)¶
　(一花徑三寸/許夏月開)金杯玉盤(中心正黄四傍淺白花頭/徑三寸菊之大者不過此)喜¶
　容千葉(初開微黄欣然吐艷有喜色乆則/變白長可引至丈許亦可攬結)萬鈴菊(中/心)¶
　(淡黄鎚子傍白花葉繞/之花端極尖香尤清)蓮花菊(如小白蓮花多葉而/無心花蕋蕭散清絶)¶
　(一枝祇一/葩葉深緑)芙蓉菊(開如樓/子芍葯)茉莉菊(花葉繁縟/似茉莉)木香菊¶
　(多葉似御衣黄/一名腦子菊)酴醿菊(細葉稠叠比茉/莉差小而圓)艾葉菊(單葉/長如)¶
<pb:KR2k0029_WYG_014-9b>¶
　(蓬/艾)白麝香(似麝香黄而/差小韻頗勝)白荔枝(與金鈴同/但花白耳)銀杏菊(淡白時/有微紅)¶
　(杏葉全/似銀)波斯菊(花枝倒垂/捲如髪鬈)佛頂菊(初秋開白色/漸變微紅)桃花菊¶
　(未霜即開最為妍麗/色在桃杏梅之間)臙脂菊(類桃花深紅淺/紫比胭脂尤重)紫菊(一/名)¶
　(孩兒菊花如紫茸叢茁微香陸龜䝉詠白菊還是延/年一種材即將瑶朶冒霜開不如紅艷臨歌扇欲伴)¶
　(黄英入酒杯陶令接籬堪岸著梁王髙屋好歌來月/中若有閑田地為勸嫦娥作意栽皮日休和已過重)¶
　(陽半月天琅華千㸃照寒煙蕋香亦似浮金靨花様/還如鏤玉錢玩影馮妃堪比艷鍊形蕭史好争妍無)¶
　(由摘向牙箱裏飛上方諸贈列先龜䝉重憶白菊我/憐真白重寒芳前後叢生夾小堂月朶暮開無絶艷)¶
　(風莖時動有竒香何漸謝雪清才詠不羡劉梅/貴主粧更憶幽忩凝一夢夜來村落有微霜)¶
<pb:KR2k0029_WYG_014-10a>¶
雜花十九木蘭花(詳見木蘭堂白居易詩脂如玉指塗/朱粉光似金刀錯紫霞從此時時春)¶
　(梦裏應添一樹女郎花徐凝枝枝轉勢雕弓動片片/摇花玉劔斜見說木蘭征戍女不知那作酒邊花)¶
　海棠(皆單葉别有蓮花海棠重葉豐腴如小蓮花范/成大自蜀移歸吳中遂有此種吳人沈立嘗撰)¶
　(海棠記一卷成大寄題石湖海棠手開芳徑越城頭/紅錦屠蘇結綺樓不把萬枝銀燭照淡雲微月替人)¶
　(愁○老懶居家似出家園林春色雨沾/沙海棠尚自無心㸔天女何湏更𣪚花)芍藥(范成大/北使過)¶
　(維揚買栽扵石湖有深紅紫白諸色千葉重臺數種/成大詩萬里歸程許過家移將二十四橋花石湖從)¶
　(此添春色莫把/葡萄苜蓿誇)山茶(開扵雪中有單葉千葉之異别/有深紅者名寳珠山茶朱長文)¶
　(栢葉元同翠桃顔未比紅留芳占春月㺯蕊耐秋風/自稱階庭翫休煩帟幕籠佳萹補韋白流品重吳中)¶
<pb:KR2k0029_WYG_014-10b>¶
　(○珍木何年種繁英滿舊枝開從殘雪裏盛過牡丹/時對日心全展淩風幹不欹藥階如賦咏欠此尚相)¶
　(思/)辛夷(葉如柿正二月生花色白帶紫春夏再開初/開如筆故又謂之木筆朱長文楚客曽留詠)¶
　(吳都獨擅竒風霆存老幹桃李避芳時名入文/房夢功資妙手醫紫微顔色好先占鳯凰池)錦帶¶
　花(長枝密花如錦帶然雖在處有之而吳中者特香/王禹偁云花譜謂海棠為花中仙此花品在海棠)¶
　(上宜名海仙禹偁詩云一堆絳雪壓春叢嫋嫋長條/㺯晩風借問開時何所似好將繡被覆薫籠○何年)¶
　(移植在僧家一簇柔條綴彩霞錦帶為名卑且俗為/君呼作海仙花梅摯泥根捧入故吳宫暖力迎隨帶)¶
　(漸紅栽近木蘭殊有/意留連文酒繋春風)石竹花(狀如金錢陸龜䝉詩曽/㸔南朝畫國娃古羅衣)¶
　(上碎眀霞而今莫共金/錢鬭買却春風是此花)鶯粟花(即米囊花有千葉單/葉之異成畦種之五)¶
<pb:KR2k0029_WYG_014-11a>¶
　(色爛/然)㮋李(小花繁縟可愛陸龜䝉賦試問花翁得㮋/李之春藂移來砌下出自山中長霑澗雨)¶
　(逈灑巖風曽不得次玉堂而展低艷承畫閣而逞微/紅虚在芳菲之數徒干造化之功弱植欹危繁稍襞)¶
　(積一枝上能萬其膚蕚一蕚中自参其丹白且桃以/天而蕣以華芍葯為贈兮芙蓉可嘉誰為剪緗綺碎)¶
　(眀霞鳯葆&KR1469;櫳于水殿霓襟掩苒于雲車静倚庭楹/徐飄蘂氣落幽閨怨别之夢寫空谷遺榮之思初侍)¶
　(東陵聖母冶態嫣妍近亂北燭僊人愁容委墮嗟其/結莓苔之地抱林麓之姿蝶善舞而相畧鶯能言而)¶
　(見欺香憐墜少蔕戀飄遲當盃者不顧守道/者應知請㸔嵇康髙士傳莫信長安輕薄兒)萱草(一/名)¶
　(紫萱又名忘憂草王子年拾遺/記云吳中書生呼為療結花)又麝香萱(即萱之别/種也述異)¶
　(記云香似紅藍甚芳今吳下所植者淡/黄色比常萱差瘦香𩔖茉莉為可貴也)鼓子花(皮日/休詩)¶
<pb:KR2k0029_WYG_014-11b>¶
　(云鼓子花/眀白石岸)水仙花(有單葉千葉者黄庭堅吳郡送水/仙花二大本折送南園栗玉花并)¶
　(移香本到寒家何時侍上玉宸殿乞與宫梅定等差/宋崐山令葉自彊水晶宫闕雲母軿列仙夜宴曉未)¶
　(闌萬妃倚竹翠袖寒捧黄金杯白玉盤勸酬未足雲/中歡天門叫班奏祥鸞驚此綽約落塵寰嫣然花面)¶
　(眀雕欄天香宫態冰雪顔江梅避舎不敢/干肯與噲伍羞山礬說以詩伯平章㸔)薔薇(紅白/雜色)¶
　(多生水邊别有金沙寳相刺紅紫玫瑰金櫻子佛見/笑皆其𩔖也又一種黄薔薇格韻尤髙陸龜䝉紅薔)¶
　(薇倚墻當户自横陳致得貧家似不貧外布芳菲雖/笑日中含芒刺欲傷人清香往往生遥吹狂蔓㸔㸔)¶
　(及四鄰遇有客來堪玩處一端晴綺照煙新皮日休/和誰繡連延滿户陳暫應遮得陸郎貧紅芳掩歛將)¶
　(迷蝶翠蔓飄颻欲藉人低拂地時如堕馬髙臨墻/處欲窺鄰秪應是董雙成戯翦得神霞寸寸新)二¶
<pb:KR2k0029_WYG_014-12a>¶
　至花(葩甚細色微紺開于夏至歛/于冬至故名又名如意花)梔子(色白而香即/佛書簷蔔花)¶
　木香(細朶淡黄色垂條匝地一名酴醾宋項彦周天/遣司花寳笈開鮫綃散剪碧雲堆芳根移自蠶)¶
　(叢逺薫釀曽隨鳯詔來秖恐飄風撼新竹却驚殘/雪觸蒼苔水僊欲逞幽香壓山谷似無詮品才)百¶
　合(有紅黄/二種)紫薇(夏開至秋暮可三月/不盡故又名百日紅)長春(四時相繼/開故名)¶
　芙蓉(紅白二種生多傍水陸者為木芙蓉范成大水/上晴雲綵蝀横許多蜂蝶趂船行漁樵引入新)¶
　(花塢兒女扶登小錦城艷粉發粧朝日麗濕紅浮/影晩波清誰知摇落霜林畔一叚韶光畫不成)¶
木之屬六桂(吳郡志云桂本嶺南木吳地不常有之唐/時尚有植者樂天守郡日謂蘇之東城有)¶
　(桂一株惜其不得地賦詩唁之近世以木犀為巖桂/詩人或指以為桂非是按此則桂與木犀當是二種)¶
<pb:KR2k0029_WYG_014-12b>¶
　(今吳中不復有桂姑因舊志存之白居易詩子墮本/從天竺寺根盤今在闔閭城當時應逐南風落落向)¶
　(人間取次生○霜雪壓多雖不死荆榛長疾欲相埋/長憂落在樵人手賣作蘇州一束柴○遥知天上桂)¶
　(華孤試問姮娥有更無月宫幸有閒田地何不中央/種两株皮日休一子落天上生此青璧枝歘從山之)¶
　(幽斸㫁雲根移勁挺隐珪質盤珊緹油姿葉彩碧髓/融花状白毫蕤稜層立翠節偃蹇樛青螭影澹雪霽)¶
　(後香泛風和時吾祖在月竁孤真能見貽願老君子/地不敢辭喧卑陸龜䝉諷賦輕入植擅名方一枝才)¶
　(髙不滿意更自寒山移宛宛别雲態蒼蒼出塵姿烟/歸助華杪雪㸃迎芳蕤青條坐可結白日如奔螭諒)¶
　(無□剪憂即是蕭森時洛浦雖有䕃騷/人聊自怡終為濟川檝豈在論髙卑)栁(所在有之/吴中嘗得)¶
　(鳯州種垂條拂地婆娑可愛樂天蘇州栁詩金谷園中/黄嫋娜曲江亭畔碧婆娑老來處處逰行徧不似蘇州)¶
<pb:KR2k0029_WYG_014-13a>¶
　(栁最多絮撲白頭條拂/面使君無計奈春何)栝子松(雖産他郡而吳中為/多故家有踰百年者)¶
　(或盤結盆盎尤竒亦可沈子而生又有檜樹亦可盤/結二種僅可供庭除之玩耳皮日休小松婆娑秖三)¶
　(尺移來白雲徑亭亭向空意已解凌遼夐葉徤似虬/鬚枝脆如鶴脛清音猶未成紺彩空不定隂圓小芝)¶
　(盖鱗澁修荷柄先愁被鷃搶預恐遭蝸病結根幸得/地且免離離映磥砢不難遇在保晩成性一日造眀)¶
　(堂為君當畢命陸龜䝉擢秀逋客岩遺根飛鳥逕因/求飾清閟遂得辭危夐真同栢有心至若珠無脛枝)¶
　(形短未恠鬛簌差難定况密三天風方遵四時柄那/興培塿嘆免答鄰里病微霜静可分片月踈堪映竒)¶
　(當虎頭筆韻叶通眀性㑹/拂陽烏胸掄材膺帝命)楓(似白楊有脂而香謂之/香楓厚葉弱枝善摇故)¶
　(字從風葉作三脊霜時色丹又/謂丹楓崔信明詩楓落吳江冷)槐(幹似榆葉細而長/花可染郡中有槐)¶
<pb:KR2k0029_WYG_014-13b>¶
　(樹巷即此種也又有盤結/者名盤槐多種官署中)冬青樹(所在有之陳墓村/落間為盛土人種)¶
　(以取/蠟)¶
竹之屬七金竹　紫竹　斑竹　桃枝竹(皮日休詩云/桃李竹覆翠)¶
　(嵐/溪)鳯尾竹　慈姥竹(叢生俗名/慈孝竹)哺雞竹(皮日休笠澤/多異竹移之)¶
　(植後楹一架三百本緑沈森冥冥圓𦂳珊瑚節欹斜/翡翠翎儼若青帝仗矗如紫姑屏摵摵微風度漠漠)¶
　(輕靄生如神語鈞天如樂奏洞庭一翫九蔵冷再聞/百骸醒有根可以執有&KR1597;可以馨願稟君子操不敢)¶
　(先凋零陸龜䝉别塢破苔蘚嚴城樹軒楹恭聞禀璇/璣化質離青㝠色可定雞頸寔堪招鳯翎立窺五嶺)¶
　(秀坐對三都屏晴月窈窕入曙烟霏微生昔者尚借/宅况來處賔庭金罍縱傾倒碧露還鮮醒若非抱苦)¶
<pb:KR2k0029_WYG_014-14a>¶
　(節何以偶惟馨徐觀稚龍出更賦錦苞零蒋堂金竹/百鎰光寒一徑深潛疑造化鑄成林貪夫或有憑欄)¶
　(者不見修/篁但見金)附笋(諸縣皆有之范志所謂哺雞竹笋以/其蔓延如雞之哺子也俗稱杜園笋)¶
　(皮日休開元寺笋園園鎖開聲駭鹿羣滿林鮮籜水/犀文森森競泫林梢雨&KR1128;&KR1128;爭穿石上雲並出亦如)¶
　(鵞管合各生還自犬牙分折煙束露如相遺何𦙍眀/朝不茹葷陸龜䝉春龍爭地養檀欒况是雙林雨後)¶
　(㸔迸出似豪當垤㙞孤生如恨倚欄干凌虚勢欲齊/金刹折贈光宜照玉盤更待錦苞零落後粉環髙下)¶
　(挶烟/寒)¶
菜之屬十三菘菜(其性凌寒不凋有松之操故字/從松唐人所謂濶葉吳菘是也)藏菜¶
　(出郡城肥白而長名箭幹/菜冬月醃藏以僃嵗故名)烏菘菜(春末最盛根盤尺/餘葉幹麤濶可曝)¶
<pb:KR2k0029_WYG_014-14b>¶
　(為/乾)塌科菜(冬月烹/芼最佳)羊角菜(形如/羊角)油菜(冬種春初生薹/可食至四月取)¶
　(其子/壓油)芥菜(似菘而有毛其子如粟粒三月間薹長尺/餘幹大如指亦可鹽藏又一種名黄農芥)¶
　(矮小味/極佳)菠菜(根赤葉如箭鏃味極甘美相傳其種來/自波稜國因名北人所謂赤根菜也)¶
　蒜(處所有之出/崇眀者為佳)葱(薤屬葷菜也出太湖上/名湖葱葉濶而鬚長)韭菜(冬末/春初)¶
　(細縷寸許郡城/貴之市為薦新)蘘荷(俗稱甘露子狀如蠶蛹冬日/收藏與菜並蓄可辟蠱病)蕈¶
　(即囷多生西山松林下二月生者名雷/驚蕈其色赤者名猪血蕈味皆鮮美)¶
𤓰之屬六西𤓰(出跨塘薦福山者曰薦/𤓰出崐山者曰陽荘𤓰)福香𤓰(有金銀/二色其)¶
　(形微長有稜又名甜𤓰述異記云吳威王/時㑹稽生五色𤓰梁時吳中亦嵗充貢)醬𤓰(如香/𤓰而)¶
<pb:KR2k0029_WYG_014-15a>¶
　(色青可入醬為菹醢之用一/種出嘉定清浦者特堅脆)東𤓰　王𤓰　生𤓰¶
水實之屬五菱(王氏武陵記云两角曰菱四角三角曰/芰其葉似荇白華赤實其華晝合宵炕)¶
　(隨月轉移猶葵之隨日也舊說鏡謂之菱花以其面/平光影所成又有紅白二種白者名餛飩菱惟長洲)¶
　(一種出顧邑墓特大而美謂之顧窑蕩崐山一種如/顧窑蕩而味畧减謂之婁縣菱今訛為留逺唐東嶼)¶
　(交㳺萍荇佀菰蒲懐玉蔵珍類隐儒/葉底祇因頭角露此生不得老江湖)芡實(葉似荷而/大俗名雞)¶
　(頭狀類雞首也出吳江者殻薄色緑味腴出長洲車/坊者色黄有粳糯之分楊萬里江妃有訣煮真珠菰)¶
　(飯牛酥軟不如手劈雞腮金五色盤傾驪頷琲千餘/夜光眀月供朝嚼水府靈宫恐夕虚好與藍田飡玉)¶
　(法編歸辟/糓赤松書)藕(出吳縣黄山南蕩者佳唐蘇州進藕佳/者名傷荷藕或曰葉甘為蟲所傷以長)¶
<pb:KR2k0029_WYG_014-15b>¶
　(㝠根又多生重臺蓮花盖藕嫩則易傷食之無滓他/産不滿九竅此獨過之趙嘏秋日吳中觀貢藕野艇)¶
　(㡬西東清泠映碧空褰衣來水上捧玉出泥中葉亂/田田緑蓮餘片片紅激波纔入選就日已生風御潔)¶
　(玲瓏饍人懐㧞擢功梯/山謾多品不與世流同)葧臍(即鳬茨出華林者色紅/味美不能耐乆出陳灣)¶
　(村者色黒而大帶泥/可以致逺性可軟銅)茨菇(本草名烏芋/生稻田中)¶
溪芼之屬四蓴菜(出吳江味甘滑四月生葉似鳬葵莖/如釵股短長隨水淺深名為絲蓴即)¶
　(張翰所思者楊萬里鮫人直下白龍潭割得龍公滑/碧髯曉起相傳蘂珠闕夜來却失水晶簾一杯淡煮)¶
　(宜醒酒千里何湏更下鹽可是士衡殺風景郤將羶/膩比清纎髙啓紫絲浮半滑波上裛秋風憶共香菰)¶
　(薦吳江葉艇中韓奕采蓴春浦作羮嘗玉滑絲/柔帶露香莫笑張翰未知味秋風起後卻思鄉)茭白¶
<pb:KR2k0029_WYG_014-16a>¶
　(即菰也八九月間生水中味美可啖中心生薹如小/兒臂名茭手或名茭首以根為首也各縣有之惟吳)¶
　(縣梅灣村一種四月生名吕公茭茭中生米可作飯/即菰米飯也然今未有作飯者許景迂翠葉森森劔)¶
　(有稜柔條鬆甚比輕冰江湖若/借秋風便好與蓴鱸伴季鷹)荇菜(似蓴所結子爛/煮之味甘如蜜)¶
　(祭荇酥士大夫不之知/遂為野人漁父所食)芹(生春澤中潔白有節其氣/芬芳髙啓飯煮憶青泥羮)¶
　(炊思碧澗無路獻/君門對案成三歎)¶
藥之屬二十四白芷(一名葯香草也春生多在下濕地/葉紫花白微黄入伏結子立秋苗)¶
　(枯采其根曝乾本草云出吳地者良故名吳白芷陸/龜䝉採葯賦葯白芷也香草美人得以比君子定情)¶
　(屬思聊為賦云日上融冷春歸飾荒覩一時之流恨/摭萬古之遺香問人則不唐不宋説地則非楚非湘)¶
<pb:KR2k0029_WYG_014-16b>¶
　(搴其榮煙携而動色擢其體雪挺而騰光諷畔牢愁/子雲于焉華皓吟哀時命曼倩由是摧蔵惰思矜年)¶
　(慵情畏晩胡繩繋晷以難駐藒車載春而不返陋君/折楊栁湏為送行陋君采芙蓉仍勞贈逺豈知隂晴)¶
　(互出雅艷相迎恨回鳯喜怒忿鴻驚待笑者青琴時/號顧謂者碧玉為名偷襞積競縈楹目斜柯而水怯)¶
　(鬚疊葉而雲爭蘭在口以時聞嬌如連瑣黄牽心而/不定飄若懸旌契叩難申融怡暗許石能潛遁以求)¶
　(偶山亦浮來而命侣誓不為巖阿竹冉冉孤生誓不/為澗底松亭亭獨處于是欺皓本掩湘蕤房紅者自)¶
　(破帶綜者誰披望懐沙之浦詠遺襟之詞煙分而麝/墨猶濕綺㫁而龍刀合知祗言長信長門年年可恨)¶
　(未必傾城傾國箇箇生悲臨階躑躅以虚徐當户薔/薇而約弱蜂咋葉而先盡鶯踶枝而易落未若北堂)¶
　(公子樹芳草忘憂南國佳人佩生香辟惡露茁煙活/風條翠謔不知海傍之期逺不信人間之命薄休為)¶
<pb:KR2k0029_WYG_014-17a>¶
　(上計椽空尋寳釵聊作侍中郎且乗金絡别有廬江/小吏蜀郡長卿或支離而築恨或調笑以囊情不同)¶
　(乎禀簮裾而霧悄秉禮義以霜眀鄭交甫則江邊珮/解蕚緑華則席上詩成彼怡神而致問皆護節而含)¶
　(貞竦擢自持雖陳辭而往愬遷延却立終抱恨而難/平涙滴堪穿腹回好繋蟲織怨以成叚酒蠲愁而判)¶
　(劑江僕射之孤燈向壁不少凄迷張記室之少婦當/爐還應細麗景方駘蕩思已低摧波疲扵子建為使)¶
　(花困扵靈均作媒何庶物之相負痛妍華而未廻莫/與心傷瑶圃從驚鵜鴂如防膽怯空屏宜畫魁堆剰)¶
　(欲追尋徒嗟緬邈杯形連理而終在扇様合歡而可/學若遇劉公伯雅夢亦沉沉如逢王母少黎書還數)¶
　(數/)薄荷(出府學前南園者為佳謂/之龍腦薄荷嵗貢京師)紫蘇(亦出府學前/其葉靣背俱)¶
　(紫/)蛇牀子(生太/湖旁)牽牛(有黒白/二種)枸杞(一名僊人杖岸側/水隈彌望皆是至)¶
<pb:KR2k0029_WYG_014-17b>¶
　(秋則/結子)香附子(即莎草根出梅李/鎮岡身路者為佳)天南星(出虞/山)常春藤¶
　(生太湖一名千/嵗藟青色者佳)絡石草(一名薜荔蔓生縁/樹木生如蓮房)麥門冬(即/沿)¶
　(堦/草)香薷　荆芥(細茎/者佳)吳茱茰　天花粉(即𤓰/蔞根)馬兠鈴¶
　(其根為/木香)陳皮(出洞/庭)䕪蘭(開白花葉似火/麻其根名地笋)兎絲子(苗名/黄絲)¶
　(草/)王不留行　䑕粘子(生水傍大葉/一名牛傍子)鬼箭草(出穹窿/山中茎)¶
　(有箭/翎)狶薟草(俗呼火枚草春生苗葉似芥而狹長莖/髙二三尺秋初有花如菊秋末結寔頗)¶
　(似鶴虱夏採葉曝乾用/單服甚益元氣治風疾)牛順頭草(西山黄/堰嶺)¶
雜植十三扶芳(初生纒繞他木葉圓而厚夏月取葉火/炙香煮以為飲色碧緑而香隋大業五)¶
<pb:KR2k0029_WYG_014-18a>¶
　(年吳郡貢二百本入洛京植之西苑時尚食/直長謝諷造食經具四時飲春有扶芳飲)芋(即蹲/鴟大)¶
　(者名芋魁旁生小者為芋妳其苗/亦可作菹一種出嘉定名博羅)香芋(出嘉定南翔/色微黄味香)¶
　(美可食别一種引蔓生花花落即/生名落花生雖𩔖香芋而味不及)山藥(即薯蕷子亦/出南翔土人)¶
　(種以為産有/粳糯二種)杞栁(出城西楓橋及横塘者佳其/條柔為栲栲細者為箱篋)蓆草¶
　(冬月種小/暑後刈)燈草(種法與蓆草同最宜肥田瘦則草細/五月刈曝乾以刀劃開其心作燈炷)¶
　(皮製/雨蓑)苧麻(即織白苧布者正月栽五月斫為/頭苧七月為二苧九月為三苧)黄麻(春/初)¶
　(種秋收/可為布)黄草(如葛性脆/可為布)藍(出崇眀葉如菘菜土人無/不栽惟東沙為盛四月下)¶
　(子至五月剪其葉浸水三兩日漉去柤攪之成青靛/已而復生如是者嵗常三四收出郡城者為杜藍)¶
<pb:KR2k0029_WYG_014-18b>¶
　天藍(苗若苜蓿三四月開碎黄花土人以其子播/于大麥地刈麥後則翻入于土最能肥田)菅¶
　草(生沙塗上似藺/用織蓆梱屨)¶
鱗之屬二十有一鱸魚(即四腮鱸出吳江長橋南者味/美肉𦂳縷而為鱠經日不變出)¶
　(橋北者三腮味鹹肉慢隋煬帝謂金虀玉鱠東南佳味/也蘇軾金橙縱使里人知不見鱸魚價自低湏是松)¶
　(江煙雨裏小船燒薤搗香虀楊萬里鱸出鱸鄉蘆葉/前垂虹亭上不論錢買來玉尺如何短鑄出銀梭直)¶
　(是圓白質黒章三四點細鱗巨口一雙/鮮秋風想見真風味秖是春風已逈然)鱖魚(巨口細/鱗狀如)¶
　(松江之/鱸是也)鯿魚(縮項細鱗味甚腴/出太湖者尤勝)銀魚(形纎細眀瑩如/銀出太湖土人)¶
　(多鱐以致逺張子野詩/云春後銀魚霜下鱸)鱠殘(出太湖狀如銀魚而大/相傳吳王江行食鱠棄)¶
<pb:KR2k0029_WYG_014-19a>¶
　(餘所化冬月帶子者名挨冰嘯皮日休詩/云稳凭船舷無一事分眀數得鱠殘魚)白魚(出太/湖味)¶
　(腴吳中芒種日謂之入梅後十五/日入時於時白魚最盛名時裏白)鮆魚(出太湖狹薄/頭大其大者)¶
　(名刀鱭帶子/者名鯌子)鯉魚(諸魚中惟鯉最夀且大吳人謂其/小者曰鯉花張雨桃花鱖魚世常)¶
　(有蓴菜鱸魚浪得名試喫江/南鯉魚尾候家無此一桮羮)鯽魚(冬月味美吳俗有/寒鯽夏鯉之稱)¶
　鯖魚(有二種烏/青草青)石首魚(出海中其色如金俗名黄魚/味絶珍夏初則至以棟花為)¶
　(候諺云棟子花開石首來吳地記魚城下水中有/石首魚至秋化鳬又吳録出自婁縣化鳬之説同)鯧¶
　魚　鰳魚　鰣魚(皆出海中惟/鰣魚味極美)針口魚(形如針口有/骨半寸許土)¶
　(人多取/為鱐)土附(似黒鯉而短小附土而行不似他魚浮/水故名或作鮒吕子云魚之美者洞庭)¶
<pb:KR2k0029_WYG_014-19b>¶
　(之鮒/是也)推車魚(一名折船釘冬/月見於冰間)箭頭魚(出新洋江首濶/尾狹形如箭鏃)¶
　鰕虎魚(𩔖土附而腮紅若虎/善食鰕俗名新婦女)河豚魚(有毒烹調失宜/能殺人吳人甚)¶
　(珍之謂其脇為西施乳梅聖俞詩春洲生荻芽春岸/飛楊花河豚當是時貴不數魚鰕其狀已可恠其毒)¶
　(亦莫加忿腹若封豕怒目如吳蛙庖煎茍失所入嘴/為鏌鋣若此䘮軀體何湏資齒牙持問南方人黨護)¶
　(復矜誇皆言美無度誰謂死如麻我語不能屈自思/空咄嗟退之來朝陽始憚飡龍蛇子厚居栁州而甘)¶
　(食鰕蟇二物雖可憎性命無舛差斯味曽不比中藏/禍無涯甚美惡亦稱此言誠可嘉范成大河豚歎鯫)¶
　(生藜莧腸食事一飽足腥腐色所難况乃𠂻酖毒膨/亨强名魚殺氣孕惨黷既非養生具宜謝砧凡酷吳)¶
　(儂真差事網索不遺育捐生决下筯縮手汙僮僕朝/來里中子饞吻不待熟濃睡喚不譍已落新鬼録百)¶
<pb:KR2k0029_WYG_014-20a>¶
　(年三寸咽水陸富肴䔩一物不登爼未負將軍腹為/口忘計身饕死何足哭作俑者誰歟至今走末俗或)¶
　(云先王意除惡如藝菽逆梟與毒獍嵗嵗参幣玉芟/夷入薦羞盖欲殱種族死生有定數㫁命烏可續適)¶
　(丁是時者未易一理局黿鼎子公怒羊羮華元衂異/味古所珍無事苦畏縮駢頭訌此語戒諭祇取瀆聾)¶
　(盲死不悟眀/智諒已燭)斑魚(似河豚而/小味亦腴)¶
介之屬六蟹(凡數種出太湖大而色黄殻軟曰湖蟹冬/月益肥美謂之十月雄出吳江汾湖者曰)¶
　(紫鬚蟹出崐山蔚洲者曰蔚遲蟹又江蟹黄蟹皆出/諸品下吳中以稻秋蟹食既足腹芒朝江為樂蟹採)¶
　(捕扵江浦間承峻流緯蕭而障之名曰蟹斷陸龜䝉/蟹志蟹水族之微者其為蟲者有籍見于禮經載于)¶
　(國語揚雄太𤣥辭晉春秋勸學等萹考扵易象為介/類與龜與鼈剛其外者皆乾之屬也周公所謂旁行)¶
<pb:KR2k0029_WYG_014-20b>¶
　(者歟叅于藥録食䟽蔓延于小説其智則未聞也唯/左氏紀其為灾子雲&KR1018;其躁以為郭索後蚓而已蟹)¶
　(始窟宂于沮洳中秋冬交必大出江東人云稻之登/也率執一穂以朝其魁然後從其所之早夜觱沸指)¶
　(江而奔漁者緯蕭承其流而障之曰蟹斷斷其江之/道焉爾然後扳援越軼遯而去者十六七既入于江)¶
　(則形質寖大于舊自江復越于海如江之狀魚者又/斷而求之其越軼遯去者又加多焉既入于海形質)¶
　(益大海人亦異其稱謂矣嗚呼執穂而朝其魁不近/于義耶捨沮洳而之江海自微而務著不近于智耶)¶
　(今之學者始得百家小就而不知孟軻荀楊氏之道/或知之又不汲汲于聖人之言求大中之要何也百)¶
　(家小説沮洳也孟軻荀楊氏聖人之瀆也六籍者聖/人之海也茍不能捨沮洳而求瀆由瀆以至于海是)¶
　(人之智反出于水蟲下能不悲夫吾是以志蟹皮日居/休蟹寄魯望紺甲青筐染菭衣島夷初寄北人時籬)¶
<pb:KR2k0029_WYG_014-21a>¶
　(定有石帆覺失伴唯應海月知族𩔖分眀連瑣&KR1436;形/容好箇似蟛蜞病中無用雙螯處寄與夫君左手持)¶
　(陸龜䝉藥杯應阻蟹螯香郤乞江邊採捕郎自是揚/雄知郭索且非何𦙍敢餦餭骨青猶似含春靄沬白)¶
　(還疑帶海霜獨作南朝風雅客夜來偷醉早梅傍宋/祁謝客恵吳蟹秋水江南紫蟹生寄來千里佐吳羮)¶
　(楚人故使𠂻留甲齊客何妨死願烹下筯未休資快/嚼扶螯有味散朝醒定知不作蟛蜞誤曽厠西都博)¶
　(士名梅堯臣謝吳正仲遺蟹年年收稻買江蟹二月/得從何䖏來滿腹紅膏肥似髓貯盤青殻大于杯定)¶
　(知有口能嘘沫休信無腸便畏雷幸與陸機還往熟/每分吳味不嫌猜沈偕寄賈耘老黄秔稲熟墜西風)¶
　(肥入江南十月雄横跪蹣跚鉗齒白圓臍吸脇斗膏/紅虀湏園老香研柚羮藉庖娘細劈葱分寄横塘溪)¶
　(上客持螯莫放酒杯空髙似孫天雨洞庭霜寒驅蟹/力忙全然空俗味祇是作詩香酒已方纔熟橙猶未)¶
<pb:KR2k0029_WYG_014-21b>¶
　(肯黄讓渠茶竈/火和月煮滄浪)蟛螖(蟹屬而小吳人呼為彭越盖語/譌也二三月出于海塗土人以)¶
　(鹽蔵/貨之)蛤蜊(産扵海口有紫縁者佳梅堯臣紫縁常為/海錯珍吳鄉傳入楚鄉新樽前已奪霜螯)¶
　(味當日蓴/羮枉對人)蟶(出海邊似蜆而長沈周海户求鮮食填/筐管族繁杴泥深詣窟縁殻暗鈎門橢)¶
　(玉容生摘凝酥怯過燔著薑求打合漬酒與温存角/聳蠻姬髻纑纒拙婦䰟味饕人口腹菑累爾兒孫比)¶
　(類憐吹喣含津憶吐吞庭霜委故蜕沙/雨沒虚㾗薦爽山杯後休將蠣蛤論)白蜆(出白/蜆江)海¶
　螄(出海中土人/熟而市之)¶
羽之屬四鵁鶄(水禽也黒襟青脛丹𤓰噣色㡬及項陸/龜䝉詩詞賦曽誇鸀鳿流果為名悮别)¶
　(滄州雖䝉静置踈籠晩不似閑栖折葦秋自昔稻梁/髙鳥畏至今珪組野人讐防微避繳無窮事好與裁)¶
<pb:KR2k0029_WYG_014-22a>¶
　(書謝/白鷗)鶴媒(吳中弋人嘗養一馴鶴以草木葉為盾挾/弓矢以伺之鳥見鶴同𩔖狎之無猜疑遂)¶
　(為矢所中陸龜䝉鶴媒歌偶繋漁舟汀樹枝因㸔射/鳥令人悲盤空野鶴忽然下背翳見媒心不疑媒閒)¶
　(静立如無事清唳時時入遥吹徘徊未忍過南塘且/應同聲就同𩔖梳刷宛若相逢喜秖怕纔來又驚起)¶
　(窺鱗咏藻共低昻何意當胷流一矢媒懽舞躍勢離/披似謟功能邀弩兒雲飛水宿名自物始得害羣由)¶
　(爾為而况人間有名利外頭笑語中猜忌君/不見荒坡野鶴䧟良媒同𩔖同聲真可畏)三黄雞¶
　(出嘉定味特美喙/足皮俱黄故名)黄雀(出海邊每嵗冬初西風急/則千百成羣自江外飛至)¶
石之屬八太湖石(出西洞庭生水中嵗乆為波濤所衝/皆成嵌空鱗鱗作靨名彈窩實水㾗)¶
　(也沒人縋下鑿取極不易得石性温潤扣之鏗然如/鐘磬聲自唐以來貴之其在山上者名旱石雖竒巧)¶
<pb:KR2k0029_WYG_014-22b>¶
　(不甚貴樂天品牛僧孺家諸石以太湖為甲乙丙丁/四等自為記宋朱勔進太湖石役夫皆官承節郎及)¶
　(金帶而封石為盤固侯白居易記古之達人皆有所/嗜𤣥晏先生嗜書嵇中𣪚嗜琴靖節先生嗜酒今丞)¶
　(相竒章公嗜石石無文無聲無臭無味與三物不同/而公嗜之何也衆皆怪之某獨知之昔故友李生名)¶
　(約有云茍適吾意其用則多誠哉是言適意而已公/之所嗜可知之矣公為司徒保釐河洛治家無珍産)¶
　(奉身無長物唯東城置一第南郭營一墅精葺宫宇/謹擇賔客道不茍合居常寡徒㳺息之時與石為伍)¶
　(石有族聚太湖為甲羅浮天竺之徒次焉今公之所/嗜者甲也先是公之僚吏多鎮守江湖知公之心唯)¶
　(石是好乃鈎深致逺獻瓌納竒四五年間纍纍而至/公于此物獨不㢘讓東第南墅列而置之富哉石乎)¶
　(厥狀非一有盤抝秀出如雲邱仙雲者有端儼挺立/如真官神人者有縝潤削成如珪瓉者有㢘稜鋭劌)¶
<pb:KR2k0029_WYG_014-23a>¶
　(如劍㦸者又有如虬如鳯若跧若動將翔將踴如鬼/如獸若行若驟將攫將鬭風烈雨晦之夕洞穴開塏)¶
　(若欱雲歕雲嶷嶷然有可望而畏之者煙霽景麗之/旦巖㠋霮䨴若拂嵐撲黛靄靄然有可狎而翫之者)¶
　(昏曉之交名狀不可撮要而言則三山五岳百洞千/壑覼縷簇縮盡在其中百仭一拳千里一瞬坐而得)¶
　(之此所以為公適意之用也常與公廹觀熟察相顧/而言豈造物者有意於其間乎將胚渾凝結偶然成)¶
　(功乎然而自一成不變已來不知幾千萬年或委海/隅或淪湖㡳髙者僅數仭重者殆千鈞一旦不鞭而)¶
　(來無脛而至爭竒騁恠為公眼中之物公又待之如/賔友親之如賢哲重之如寳玉愛之如兒孫不知精)¶
　(意有所召耶將尤物有所歸耶孰為而來必有以也/石大小其數四等以甲乙丙丁品之每品有上中下)¶
　(各刻于石之隂曰牛氏石甲之上丙之中丁之下噫/是石也百千載後散在天壤之内轉徙隐見誰復知)¶
<pb:KR2k0029_WYG_014-23b>¶
　(之欲使將來與我同好者覩斯石覽斯文知公之嗜/石之自㑹昌三年五月丁丑記李蘇州遺太湖石竒)¶
　(狀絶倫因題二十韻奉呈夢得樂天陳洙賦客有嗜/太湖石者圖其形示余命為賦其辭曰江之東直走)¶
　(數百里有太湖兮澄其清湖之浪相撃㡬千年有頑/石兮醜其形徒觀夫風撼根折波流勢横神助爾恠)¶
　(天分爾英駭立驚犀低開畫屏素煙散而復聚蒼苔/死兮又生譬夫枯槎浮天黒龍飲水鬼蹲無狀雲飛)¶
　(乍起稚戯擕手獸眠盤尾大若防風之骨竅如比干/之心密房萬穿秋山半尋子都之㦸前其鐓韓稜之)¶
　(劍利扵鐞若乃湖水無邉湖天一色露氣曉蒸蟾津/夜滴伊爾堅姿峭兮寒碧千恠萬狀差難得而剖悉)¶
　(我將吊范蠡于澤畔問伍員於波際原君厥初何縁/而異公侯求之如張華之求珠衆人獻之如卞和之)¶
　(獻玉植于庭囿視之不足噫爾形擁腫兮難琢眀堂/之礎爾形中虚兮難刻鴻都之經用汝作礪兮汝頑)¶
<pb:KR2k0029_WYG_014-24a>¶
　(厥姿攻汝為磬兮汝濁其聲亡所用之而時人是寳/余獨掩口盧胡而笑子之醜程俱採石賦建中靖國)¶
　(元年以修奉景靈西室下吳興吴郡採太湖石四千/六百枚而吳郡實採扵包山某獲目此瑰竒之産謹)¶
　(為賦云吳吏採石於包山也洞庭鄉三老趨而進揖/而言曰惟古渾渾物全其天金蔵于穴珠安于淵機)¶
　(械既發剖蚌椎礦不翼而飛無脛而騁刳山探海階/世之競廼若富媪贅瘤則為山岳茂草木于毛膚包)¶
　(嶄巖扵骨骼與瓦甓其無間何扵焉而是索今使者/窺複穴蕩沈沙搜竒礓於洞脚劂巧勢於邱阿呼靈)¶
　(匠以運斤指陽侯使息波竪江山之㠋㠋續劍閣之/峩峩莫不剔山骨㧞雲根真女屹立伏虎晝奔督郵)¶
　(攘袂以相睨令史臨江而抗尊雖不遭于醯沃豈有/恨扵苔㾗嗟主人之不見佀羊牧之猶存何一拳之)¶
　(足取笑九仭之徙勤既而山户蛾集篙師雲屯輸萬/金之重載走千里扵通津使山以為骨則土將圯使)¶
<pb:KR2k0029_WYG_014-24b>¶
　(玉以為璞則山將貧煮粮之客歎絶年之無飽談𤣥/之老持一法其誰論嘗聞不為無益則用之所以足)¶
　(惟土物愛則民之所以淳恠斯取之安用非野夫之/樂聞敢請使者吏呼而語曰醯雞不可與語天蟪蛄)¶
　(不可與論年矧齊侯之讀書豈輪人之得言三老曰/極治之世樵夫笑不談王道至聖之門鄙夫問而竭)¶
　(兩端野人固願知之對曰上徳光大孝通神眀闡原/廟之制妥在天之靈以謂物不盛則禮不僃意不盡)¶
　(則享不精故金瑰琛琲天不祕其寳樟楠楩梓地不/愛其生而青州之恠猶未足于充庭故于此乎取之)¶
　(且鑿太行之石英採糓城之文石以起景陽于芳林/者魏眀之侈陋也菲衣惡食卑宫室以致美乎祭祀)¶
　(者夏禹之勤儉也上方戒後苑之作緩文思之程示/敦樸以正始盡情文而事神此固上徳之難名者矣)¶
　(抑嘗聞之闕/)　　　(方將不頓一戈不馳一羽殄醜/)¶
<pb:KR2k0029_WYG_014-25a>¶
　(𩔖於烟埃瞰幽荒扵掌股庶黄石之斯在倘素書之/可遇抑又聞之三徳雖修不遺指佞之草萬國雖和)¶
　(猶豢觸邪之獸盖邪佞之蠱心猶膏肓之自腠惟屬/鏤之無知顧尚方之奚捄故將鑄采石以為劍&KR1006;竪)¶
　(毛於佞首若是則在邊無汗馬之勞在庭無履霜之/咎也抑又聞之堯不能無九年之灾湯不能無七年)¶
　(之旱雖隂陽之或差豈閉縱之可緩故將放鞭石扵/宜都囘雨暘於咳眄抑又聞之扶耒之子有土不毛)¶
　(抱甕之老有茅不薅富者侈而貧者惰㳺者逸而居/者勞雖齊導之有素奈狡兎而是逃故將取嘉石以)¶
　(列坐平罷民於外郊抑又聞之日不蔽則眀川不閼/則清聽之廣者視必逺基之固者室不傾方披旒而)¶
　(出黈俾伐鼔而揚旌盖蕭牆之戒坐逺于千里朽索/之馭益危於薄冰矧四者之無告尤聖人之所務故)¶
　(將盡九山之赤石逺萬寓之窮民三老悚然而興曰/聖化盖至此乎吏曰此猶未也若其造化掌中宇宙)¶
<pb:KR2k0029_WYG_014-25b>¶
　(胸次彌綸两儀而執天衡燮理二氣而襲氣母此包/犧之婦所以引日星之針縷方將鍊五色以補天育)¶
　(萬生于一府既無謝于襄城之師又何驚於藐姑之/處吾亦與汝飲隂陽之和而㳺萬物之祖矣又何帝)¶
　(力之知哉三老稽首再拜曰鄙樸之人聾瞽其知鹿/豕其㳺竊億妄議乃命知之唐牛僧孺肧渾何時結)¶
　(嵌空此日成掀蹲龍虎鬭恢恠鬼神驚帶雨新冰浄/敲風碎玉鳴攙义鋒刄簇纓絡釣絲縈近水揺竒冷)¶
　(依松助澹清通身鱗甲隐透月洞天眀醜凸隆胡凖/深凹刻兕觥雷風疑欲變隂黒訝將行噤瘆微寒早)¶
　(輪囷數片横地祗愁墊壓鼇足困支撑珍重姑蘇守/相憐懶慢情為探湖底物不怕浪中鯨利渉餘千里)¶
　(山河僅百程池堂初展見金玉自風輕側眩䰟滋悚/周觀意漸平似逢三益友如對十年兄王興添魔力)¶
　(消煩破宿酲嫓人當綺皓視秩即公卿念此園林寳/還湏别識精詩仙有劉白為汝數逢迎劉禹錫和震)¶
<pb:KR2k0029_WYG_014-26a>¶
　(澤生竒石沈潛得地靈初辭水府出猶帶龍宫腥發/自江湖國來榮卿相庭從風夏雲勢上漢古槎形拂)¶
　(拭魚鱗見鏗鏘玉韻聆煙波含宿潤苔蘚助新青嵌/穴胡鶵貎纎鋩蟲篆銘孱顔傲林薄飛勢向雷霆煩)¶
　(熱近還散餘酲見便醒凡禽不敢息浮壒莫能停静/稱垂松盖鮮宜映鶴翎忘憂常目撃素尚與心㝠𦕈)¶
　(小欺湘燕團圓笑落星徒然想融結安可測年齡採/取詢鄉耋搜求按舊經垂鈎入空隙隔浪動晶熒有)¶
　(獲人争賀歡謡衆共聽一州驚閱寳千里逺揚舲覩/物洛陽陌懐人吳御亭寄言垂天翼早晩起滄溟白)¶
　(居易錯落復崔嵬蒼然玉一堆峰駢仙掌出罅拆劍/門開峭頂髙危矣蟠根下壯哉精神欺竹樹氣色壓)¶
　(亭臺隐起磷磷狀凝成瑟瑟肧㢘能露鋒刄清越叩/瓊瑰岌嶪形將動嵬峩勢欲摧竒應潛鬼恠靈合蓄)¶
　(風雷黛潤沾新雨斑眀帶古苔未曽棲鳥雀不肯染/塵埃尖削琅玕筍深剜瑪瑙罍海神移碣石畫障簇)¶
<pb:KR2k0029_WYG_014-26b>¶
　(天台在此為尤物扵人負逸才渡江千筏載入洛五/丁推出處雖無意升沉亦有媒㧞提水府底置向相)¶
　(庭隈對稱吟詩句看宜把酒杯終隨金碾用不學玉/山頽䟽傅心偏愛園公眼屢廻共嗟無此分虚管太)¶
　(湖來○逺望老嵳峩近觀恠嶔崟纔髙八九尺勢若/千萬尋嵌空華陽洞重叠匡山岑邈矣仙掌逈呀然)¶
　(劍門深形質貫今古氣色通晴隂未秋已瑟瑟欲雨/先沉沉天姿信為異時用非所任磨刀不如礪擣帛)¶
　(不如砧何乃主人意重之如萬金豈伊造物者能獨/知我心○煙翠三秋色波濤萬古㾗削成青玉片截)¶
　(斷碧雲根風氣通巖穴苔文䕶洞門三峰具體小應/是華山孫皮日休茲山有石岸抵浪如受屠雪陣千)¶
　(萬戰□巖髙下刳乃是天詭恠信非人功夫六丁云/下取難甚網珊瑚厥狀復若何鬼工不可圖或拳若)¶
　(虺蜴或蹲如豹貙連絡若鈎鎖重叠如蕚跗或若巨/人骼或如天帝符胮肛篔簹筍格磔琅玕株㫁處露)¶
<pb:KR2k0029_WYG_014-27a>¶
　(海眼移來和沙鬚求之煩耄倪載之勞舳艫通候一/以眄貴郤驪龍珠厚賜以賝賮逺去窮京都五侯土)¶
　(山下要爾添嵒齬賞玩若稱意爵禄行斯湏茍有王/佐士崛起扵太湖試問欲西笑得如茲石無陸龜䝉)¶
　(他山豈無石厥狀皆可薦端然遇良工坐使天質變/或裁基棟宇礧砢成廣殿或剖出温瑜精光具華瑱)¶
　(或將破仇敵百礮資苦戰或用鏡功名萬古如㑹面/今之洞庭者一似非此選槎牙真不材反作天下彦)¶
　(所竒者嵌空所尚者葱蒨旁穿參洞穴内竅均環釧/刻削九珠窻玲瓏五眀扇新雕碧霞段旋剖秋天片)¶
　(無力置池塘臨風祇流眄吳融洞庭山下湖水碧波/中萬古生幽石鐵索千尋取得來竒形怪狀誰能識)¶
　(初疑朝家正人立又如戰士方狙撃又如防風死後/骨又如於莵活時額又如成人楓又如害癭栢雨過)¶
　(上淳泓風來中有隙想得沈潛水府時興雲出雨盤/蛟螭今來硉矹林庭上長恐忽然成白浪用時應不)¶
<pb:KR2k0029_WYG_014-27b>¶
　(稱媧皇將去也堪隨博望噫嘻爾石好慿依幸有方/池并釣磯小山叢桂且為伴鍾阜白雲長自歸何必)¶
　(豪家甲第裏玉闌干畔争光輝一朝荆棘忽流落何/異綺羅雲雨飛宋胡宿海岱鈆松妄得名洞庭山脚)¶
　(失寒瓊漱成一朶孤雲勢費盡千年白浪聲誰向機/邊逢織女直疑巖下見初平年來賞物多成病日遶)¶
　(蒼苔幾/遍行)黿山石(出洞庭之黿山充/碑碣柱礎之用)崐山石(出崐山縣/馬鞍山色)¶
　(白峯巒嵌空玲瓏竒巧土人探穴得之植以蒲苗蕉/竹供几案之玩山下亂石可以取火名火石宋曽㡬)¶
　(乞崑山石詩崐山定飛來美玉山所有山秪用功深/剜劃嵗時乆崢嶸出峰巒空洞閉户牖㡬書煩置郵)¶
　(一片未入手即今製錦人在昔伐木友曽䝉投繡叚/尚闕報瓊玖奈何不厚顔尤物更乞取但懐相知心)¶
　(豈但一開口指揮為幽尋包褁付/下走散帙列岫忩摩挲慰衰朽)㠛村石(出靈巖山/下可硯佳)¶
<pb:KR2k0029_WYG_014-28a>¶
　(者不減/歙材)苑山石(出常熟縣/亦可為硯)掲黄石(理粗發墨不渗𩔖/䕫石土人刻成硯)¶
　(以草束燒過仍用慢灰火煨之色遂變紫用之與不/煨者同亦不燥米氏硯史所云蘇州掲黄石硯是也)¶
　錦峰石(出錦峰山色紫充雜器用永樂間造南京報/恩寺塔取此石刻佛像以其天隂雨不潤可)¶
　(粧采色姚廣孝竒峰起蒼旻秀色欝可采靈石麗文/華晴空炫霞彩斕斑駁青暈絪緼雜芳靄朝陽映猶)¶
　(輝夕隂膏還藹或云神州僊鞭驅過滄海不經野火/焚詎逐嵗年改肅屐曉飛陟昻然立如待延矚洞幽)¶
　(抱架文/時有在)砂石(諸山俱出而/天池者為佳)附白石脂(出秦餘杭山有/五色者蘇州土)¶
　(貢有赤/白二色)白磰(出陽山潔白如粉可用塗堊亦堪入葯/山之東北有坑深數十丈轉為隧道危)¶
　(險不可逼視土人鑿而取之范成大銀鬚玉璞紫金/精犯難窮探亦有名白堊區區土同價吳儂何事亦)¶
<pb:KR2k0029_WYG_014-28b>¶
　(輕/生)¶
　　　造作¶
帛之屬七錦(惟蜀錦名天下今吳中所織海馬雲鶴寳/相花方勝之類五色眩耀工巧殊過猶勝)¶
　(于古宣徳間嘗織晝錦堂記如畫軸或織詞曲聨/為帷障又有紫白落花流水充装潢卷冊之用)紵¶
　絲(出郡城有素有花紋有金縷彩粧其製不一皆極/精巧禹貢所謂織文是也上品者名清水次㡌料)¶
　(又次倒挽四方/公私集辦于此)羅(出郡城花紋者為貴素/次之别有刀羅河西羅)紗(出郡城/素者名)¶
　(銀條即漢所謂方空也花紋者名夾織亦/有金縷彩粧諸製輕狹而縠文者曰皺紗)綾(諸縣皆/有之而)¶
　(吳江為盛唐時充貢謂之吳綾舊唐書載天寳中吳/郡貢方紡綾大厯六年禁織龍鳯麒麟天馬辟邪等)¶
<pb:KR2k0029_WYG_014-29a>¶
　(紋其薄而鸞鵲紋者/充装飾書畫之用)絹(左傳杜預註吳地貴絹鄭地/貴紵今郡中多織生絹其熟)¶
　(者名熟絹四方皆尚之花紋者名花絹又有白生絲/織成縝密如蟬翼幅廣有至四尺餘者名畫絹又有)¶
　(羅底絹稍/厚而密)紬(諸縣皆有之即繒絞線織者曰線紬撚/綿成者曰綿紬比絲攅而成者曰絲紬)¶
布之屬八木綿布(諸縣皆有之而/嘉定常熟為盛)藥斑布(亦出嘉定縣/境及安亭鎮)¶
　(宋嘉泰中有歸姓者創為之以布抹灰藥而染青候/乾去灰藥則青白相間有樓臺人物花鳥詩詞各色)¶
　(充帳幔衾/帨之用)苧布(績苧為之漂而熟者名洗白生者為/生苧通行天下出太倉者為上崐山)¶
　(次之别有杜織縝密堅乆名腰/機盖古有白苧詞其來乆矣)縑絲布(出諸縣合苧/與絲比而成)¶
　(之/)棊花布(用青白縷/相間織成)斜紋布(出嘉/定)麻布(績麻為之精/粗不等别有)¶
<pb:KR2k0029_WYG_014-29b>¶
　(熟麻成者/曰熟苧)黄草布(縷黄草為之/布之下品也)¶
器用之屬十箋(唐有魚子箋宋顔方叔嘗創製諸色箋/有杏紅露桃紅天水碧俱砑花竹鱗羽)¶
　(山林人物精妙如畫亦有金縷五色描成者士夫甚/珍之范成大云蜀中粉箋正用吳法元有春膏水玉)¶
　(二箋魫色尤竒又以絸紙作蠟色兩面光瑩多寫大/蔵經傳流于世故有宋箋元箋之稱近年所造者幅)¶
　(小扵昔雖便于用而無古法陸龜䝉魚子箋擣成霜/粒細鱗鱗知作愁吟幸見分向日乍驚新繭色臨風)¶
　(時辯白萍文好將花下承金粉堪送天邊詠碧雲見/倚小忩親襞染盡圖春色寄夫君皮日休詩輕如隐)¶
　(起膩如飴除却鮫工解製稀欲冩恐成河伯詔試裁/疑是水仙衣毫端白獺脂猶濕指下冰蠶子欲飛若)¶
　(用莫將閒處去好題春思贈江妃宋崐山李衡砑花/箋三月江南花滿枝風輕簾□燕初飛逰人休惜夜)¶
<pb:KR2k0029_WYG_014-30a>¶
　(秉燭楊栁隂濃春正歸○崔嵬霜幹欲凌雲俯映/寒梢數尺春湏信蒼然浄眀老坐中客有散花人)兎¶
　毫筆(大者為全肩次為半肩羊毫為大小落/墨其法傳自吳興頗精亦行于四方)燈(往時/吳中)¶
　(最多范成大詩有琉璃毬萬眼羅二燈為竒絶他如/荷花梔子葡萄鹿犬走馬之狀及擲空有小毬燈滚)¶
　(地有大毬燈又有魚魫鐵絲及麥稈為之者一種名/柵子燈在魚行橋盛氏造今不傳即雲南所謂繚絲)¶
　(燈也范成大詠二燈其一萬眼羅龍綜繅水繭魚文/縷玉英雨絲風外縐雲紉日邊眀叠暈重重見分光)¶
　(面面呈不深閒裏趣争識箇中情其二琉璃毬弱骨/千絲結輕毬萬錦装綵雲籠月魄寳氣繞星芒檀點)¶
　(紅嬌小梅粧粉細香等閒三夕㸔消費一年忙又一/絶鏤冰影裏百千光剪綵毬中一萬忩不是齊人誇)¶
　(管仲吳中風物竟難雙華㓜武老人燈燦爛衣冠勝/後生青藜入市賀昇平掃除白髪三千丈透徹丹心)¶
<pb:KR2k0029_WYG_014-30b>¶
　(一㸃眀側耳笙歌如有聽凝眸珠翠獨無情時人莫/道風中燭南極星辰自有名周庚走馬燈何人刻楮)¶
　(作㳺龍尾似流星耳逐風皎皎練光馳隙過紛紛逸/景顧羣空溝分楚漢驚圍突陣接燕齊訝火紅一躍)¶
　(便當三萬里不/知局促在環中)紗巾(吴中漆者最佳南渡後多尚此/又以黄練襯之取其耐褁無掀)¶
　(動之患也范成大嘗製石湖巾使方/北以遺舘伴田彦皐由是傳扵四)紗帽胎(織藤為之/頗精絶雖)¶
　(两京/不逮)扇骨(出陸/墓)蓆(出虎邱者佳其次出滸墅或雜色/相間織成花草人物為簾或坐蓆)¶
　(又一種濶經/者出甫里)藤枕(治藤為之頗/精出齊門)栁箱(出吳縣横塘髹/漆為粧奩之用)¶
　蒲鞋(吳人以蒲為鞋草為屨杜/荀鶴詩云草屨隨舡賣)¶
飲饌之屬二十有二酒(唐有五酘酒宋有木蘭堂洞庭/春今其法不傳惟煮酒以臘月)¶
<pb:KR2k0029_WYG_014-31a>¶
　(釀貯小缾旋賣名生泔蒸過泥封為煮酒可以經嵗/或入木香荳蔲金橘諸品則各以其𩔖名之香洌超)¶
　(勝轉販四方謂蘇州酒别有白酒名秋露白蓮花白/杜茅柴白居易府酒五絶變法自慚到府來周嵗恵)¶
　(愛威稜一事無惟是改張官酒法漸從濁水作醍醐/招客日午風微且暮寒春風冷峭雪乾殘碧氊帳下)¶
　(紅罏畔試為來嘗一盞㸔辯味甘露太甜非正味醴/泉雖潔不芳馨杯中此物何人别柔㫖之中有典刑)¶
　(自勸憶昔饑貧應舉年脫衣典酒出江邊十千一斗/猶賖飲何况官供不着錢諭妓燭涙夜粘桃葉䄂酒)¶
　(㾗香汚石榴裙莫辭辛苦供歡宴老後思量悔煞君/陸龜䝉新醅寄襲美曉壓糟牀漸有聲旋如荒澗野)¶
　(泉清身前古態燻應出世上愁㾗滴合平飲啄斷年/同鶴儉風波終日㸔人争樽中若使常能渌两綬通)¶
　(侯總强名皮日休和一簀松花細有聲旋將渠椀撇/寒清秦吳祇恐篘來近劉項真應釀得平酒徳有神)¶
<pb:KR2k0029_WYG_014-31b>¶
　(多客頌醉鄉無貨沒人爭五湖煙水郎山月合向樽/前問底名梅堯臣謝姑蘇學士寄木蘭堂官醖公田)¶
　(五十畝種秫秋未成杯中無濁酒案上惟丹經忽有/洞庭客美傳烏與程言盛木蘭露釀作甕間清木蘭)¶
　(香未歇玉盎貯華英正值菊初拆便來花下傾一/飲為君醉誰能解吾酲吾酲已不解百日毛骨輕)茶¶
　(出吳縣西山糓雨前採焙極細者販于市爭先騰價/以雨前為貴也昔洞庭出茶嘗入貢水月院茶載圖)¶
　(經續紀皮日休茶塢閒尋堯氏山遂入深深塢種荈/已成園栽葭寜記畝石窪泉似掬巖罅雲如縷好是)¶
　(夏初時白花滿煙雨陸龜䝉茶塢茗地曲隈回野行/多繚繞向陽就中密背澗差還少遥盤雲髻慢亂簇)¶
　(香篝小何處好幽期滿巖春露曉日休煮茶香泉一/合乳煎作連珠沸時㸔蟹目濺乍見魚鱗起聲疑帶)¶
　(松雨餑恐生煙翠倘把瀝中山必無千日醉龜䝉閑/來松間坐㸔煮松上雪時於浪花裏併下藍英末傾)¶
<pb:KR2k0029_WYG_014-32a>¶
　(餘精爽健忽似氛埃滅不/合别觀書但宜窺玉札)鮸魚乾膾(出海中鱗細紫/色無細骨不腥)¶
　(隋大業六年吳郡獻鮸魚乾膾十四瓶浸一瓶可得徑/尺盤十所又獻作乾膾法五六月海中取其魚縷切)¶
　(曬乾盛以瓷瓶密封泥欲食開取以新布褁大盆盛/井底浸乆出布灑郤水則敷然散著盤上又獻鱸魚)¶
　(乾膾法/如鮸魚)海蝦子(大業六年吳郡獻四十挺挺一尺濶/二寸厚寸許先取海中白蝦子以小)¶
　(布袋盛末監封之日曬夜則平板壓乾破袋出之包/如赤瑠璃美勝鰿子又云白蝦一石僅約五升暴殄)¶
　(之酷無烈扵此今鰿子猶/存而蝦子則人不忍作矣)蜜蟹擁劍(大業六年吳郡/所獻蜜蟹糖蟹)¶
　(之𩔖擁劍即吳郡賦/所謂烏賊擁劍者)鯉腴䱹(出太湖大業二年吳郡/獻純以鯉腴為之一瓶)¶
　(用魚四五百頭味過鱣鮪已上/諸法皆不得因舊志所載存之)炙魚(吳越春秋云吳/王僚嗜炙魚子)¶
<pb:KR2k0029_WYG_014-32b>¶
　(胥薦専諸于公子光専諸去從太湖學炙魚法三月/得其味因刺王僚盖吳地産魚吳人善治食品其來)¶
　(乆/矣)水晶繪(以赤尾鯉浄洗鱗去涎水浸一宿用新水/扵釡中謾火熬濃仍去鱗滓待冷即凝縷)¶
　(切沃以五辛醋味/最珍俗云牒子)魚鮓(出吳江以荷葉褁而熟之味/勝罌缶名荷包鮓或有就池)¶
　(中荷葉包之白樂天/詩就荷葉上包魚鮓)庖鼈(鼈所在有之而吳中庖/烹為佳食市以為竒品)蜜¶
　煎(以楊梅枇杷青梅橙橘之/屬蜜漬之成煎出郡城)薫楊梅(家造者尤精沈/周摘落髙林帶)¶
　(雨枝碧煙蒸處紫纍纍肉都不走丸微瘦津略加乾/味轉滋鳥口奪生鮮恐爛龍睛蔵熟乆還宜珍飡品)¶
　(作楊家腊報寄/湏當費我辭)松花餅(春夏之交山人取松花調蜜/作餅頗為佳勝僧家尤貴之)¶
　(張雨恠來粔籹作鵞黄渾是蒼髯九粒香甜味中邊/唯食蜜苦心早晩待休粮仙人騏驥㽜㸔取道士嵩)¶
<pb:KR2k0029_WYG_014-33a>¶
　(陽逺寄將笑比紅綾春/餤巧齒牙根底嚼糖霜)餻(搗黍為之楚詞有粔籹其/注曰環餅吳人謂餻曰膏)¶
　(環亦謂之寒具方言謂之餻凡數品雪糕花糕生糖/糕糖鬆糕焦熱餻甑兒餻之𩔖又有峰糕謂之重陽)¶
　(餻/)角黍(篛褁糯米為/之或用菰葉)油堆(用粉下酵褁糖製/如餅油煎食之)圓子(撚/粉)¶
　(為丸范成大詩撚粉團圓/意二品俱為元宵節物)駱駝蹄(蒸麺為之其形如/駝蹄重陽節物)¶
　冷丸(用極細粉褁糖煮熟入/冷水食之為寒食節物)餳(以麥芽熬米為之古/謂之餦餭楚詞註謂)¶
　(之飴唐人有膠牙餳見陸魯望祀竈解今俗尤所尚/總名曰餹出常熟直塘市名葱管糖出崐山如三角)¶
　(粽者名/蔴粽糖)牛乳(出光福諸山田家畜乳牛善餉以芻豆/取其乳如菽乳法㸃之名乳餅可以致)¶
　(逺四方貴之别㸃其精者/為酥或作泡螺酥膏酥花)豆生(用豆粉揉和如/麵乾而鬻之)¶
<pb:KR2k0029_WYG_014-33b>¶
工作之屬十一繡作(精細雅潔/稱蘇州繡)裱禙(自两京外惟吳中/為得法宋米南宫)¶
　(畫史有蘇州禙工/之名其來乆矣)銀作(出木瀆元朱碧山蟹/盃甚竒其法不傳)漆作(有/退)¶
　(光眀光又剔紅/剔黒綵漆皆精)鍼作(出郡/城)鐵作(自歐冶子鑄劍吳中/銕工不絶今出靈巖)¶
　(山下數家能錬鐵/成鋼製刀者資之)錫作(亦出木瀆舊傳朱/象鼻所製為佳)銅作(亦出/木瀆)¶
　(王家其製香毬及鎖皆精巧又/有嵌銀壺瓶香爐諸品出常熟)木作(出吳縣香山永/樂時造北京宫)¶
　(殿有蔡某官至司丞蒯/某官至侍郎皆香山人)泥水作(即韓子所謂圬/者亦出香山)窑作¶
　(出齊門陸墓堅細異他䖏/工部興作多于此燒造)¶
　姑蘇志卷十四¶
