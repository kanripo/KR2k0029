# -*- mode: mandoku-view; -*-
#+TITLE: 姑蘇志
#+DATE: 2015-08-24 22:39:57.405795
#+PROPERTY: ID KR2k0029
#+PROPERTY: BASEEDITION WYG    
#+PROPERTY: JUAN 卷二十二
<pb:KR2k0029_WYG_022-1a>¶
欽定四庫全書¶
　姑蘇志卷二十二　　　　明　王鏊　撰¶
　　　官署中¶
吳郡舊治按越絶書云今太守舍者春申君所造後殿¶
　屋以為桃夏宫今宫者春申君子假君殿也太守府¶
　大殿者秦始皇刻石所起至更始元年太守許時燒¶
　六年十二月鑿官池東西十五丈七尺南北三十丈¶
　吳宫至秦猶存守宫吏以火視燕窟遂火焉朱買¶
<pb:KR2k0029_WYG_022-1b>¶
　臣載故妻到太守舍猶即此地自唐乾寧元年刺¶
　史成及建大㕔宋初為節度使治所嘉祐間郡守¶
　王琪復新舊㕔閎甲諸郡陳經繼之作子城門樓觀¶
　甚偉元豐六年郡守章岵易以脩廊覆以重屋又脩¶
　㦸門由是自臺門至于府廷棟宇稱度整莫加矣且¶
　吳之黄堂在昔著稱實為郡國事始自唐以來又多¶
　勝㮣建炎兵燹靡有孑遺紹興初髙宗將駐蹕平江¶
　先命漕臣於府治營造宫室三年行宫成四年移幸¶
<pb:KR2k0029_WYG_022-2a>¶
　七年三月詔賜守臣復為府治承平時毎歳首飾¶
　諸亭縱民遊翫以示同樂元初江南置浙西軍民宣¶
　撫司後改為平江路總管府府官皆居外私宅聽訟¶
　决遣則完會治所有舊宋㕔署堂宇亭榭樓館凡¶
　三十餘所後多頹圮惟黄堂木蘭堂齊雲樓宣詔¶
　頒春二亭存焉至元二十年立浙西道提刑按察司¶
　就府置司遂遷府治於舊茶鹽提舉司未幾罷按¶
　察司府治復舊大徳五年暴風作齊雲樓譙樓㦸門¶
<pb:KR2k0029_WYG_022-2b>¶
　㕔署堂廡皆摧毁僅存黄堂木蘭堂頒春宣詔亭¶
　時真定董章為守復葺譙樓儀門設㕔并兩廡吏¶
　舍至正末張氏㨿此為太尉府及敗縱火焚之惟存¶
　子城南門耳(門今稱皷樓上置十二辰牌按時易之/嘉靖間廵按御史丘道隆令毁之)¶
　黄堂在雞陂之側春申君子假君之殿也後太守居¶
　之以數失火塗以雌黄遂名黄堂即太守正㕔也¶
　今天下郡治皆名黄堂昉此或謂以黄歇之姓名堂¶
　或謂二說皆非古者太守所居黄堂猶三公之黄¶
<pb:KR2k0029_WYG_022-3a>¶
　閣也緗素雜記天子曰黄闥三公曰黄閣給事舍人¶
　曰黄扉太守曰黄堂¶
　設㕔即黄堂也唐乾寧元年成及建宋皇祐五年李¶
　仲偃守郡(盧志作/仲雍誤)嘗脩大㕔(蔣堂為記叙㕔所始甚/詳今題名逸李姓但名)¶
　(晉卿是/其字也)嘉祐中王琪始大為脩治(琪為規模宏壮假/省庫錢數千緡㕔)¶
　(既成漕司不肎除破時方貴杜集人間苦無全書琪/家藏本讐校素精即俾公使庫鏤版印萬本毎部為)¶
　(直千錢士人争買之富室或買十/許部既償省庫羡餘以給公厨)繼經兵火之後紹¶
　興三年宋伯友更建制度差雄高宗廵幸嘗以為¶
<pb:KR2k0029_WYG_022-3b>¶
　正衙紹熙元年袁說友紹定五年鄒應博皆重脩之¶
　(相傳設㕔舊為燕犒將吏之所謂之旬設故公厨亦曰/設厨蔣堂重修大㕔記姑蘇受署㕔新成當兵部員外)¶
　(郎李公晉卿守屏之明年冬十月也政修事舉所至精/明完葺之初見梁間有題識乃有唐乾寧元年刺史成)¶
　(及所建乾寧距聖宋一百六十有餘年矣刺是郡者/接跡不絶凡受署訖即臨便閤煩鞅沈迷其於㕔事)¶
　(或旬日不一至以至年祀寖逺棟将撓焉予昔兩綰/蘇印班録餘門毎浚池隍構臺榭以館過賔以備)¶
　(宴衎以追韋白二公風跡雖自以為適然於是㕔繕/完有所未至今觀李公之為有過人者圖新補廢俾)¶
　(唐末之遺構巍乎顯明吏民瞻之靡不胥恱君子自/謂李公急於先務知布政之本焉予目是事憮然)¶
　(咎因書本末云時皇/祐六年三月日記)¶
<pb:KR2k0029_WYG_022-4a>¶
　譙樓即皷角樓唐節度使入境州縣立節樓迎以¶
　皷角故稱或謂宋淳化二年六月詔州府監縣應所¶
　受詔勑並藏勑書樓今之皷角樓是也政和二年樓¶
　燬三年重作復更兵燹紹興二年席益鳩工三年李¶
　擢成之十九年王㬇始作刻漏二十年徐兢篆平江¶
　府額但立正門之樓而兩梜猶未復咸淳九年倪普¶
　去任留羡餘錢十萬大脩之其更皷之節凡日之晡¶
　則吹角一疊皷十數聲謂之小引申時換牌樓上立¶
<pb:KR2k0029_WYG_022-4b>¶
　兩旗指外春曰青陽夏曰朱眀秋曰白藏冬曰𤣥㝠¶
　各如方色黄昏吹角五人為三疊過皷者六人毎角止¶
　撾皷數千為三徧徧三搞六擂凡三角三皷而止四¶
　更則奏角而不皷亦謂之小引三㸃乃再發至五更¶
　止謂之大角動云(按宋軍防格節鎮/皷角各有十二)建炎兵火後重¶
　建元大徳五年又壞於風總管董章重建之樓設皷¶
　角㸃鐘日天池夜天池平水壺益水壺减水壺滴水¶
　壺二十四氣前¶
<pb:KR2k0029_WYG_022-5a>¶
　郡圃在州宅正北前臨池光亭大池後抵齊雲樓城¶
　下甚廣袤按唐有西園舊木蘭堂基正在郡圃之西¶
　其前隙地南宋為教塲俗呼後教塲疑即古西園之¶
　地郡治舊有齊雲初陽及東西四樓木蘭堂東西二¶
　亭北軒東齋等處建炎兵後惟齊雲西樓東齋為舊¶
　製餘皆補造端平初張嗣古改郡圃名同樂園嘉定¶
　十三年綦奎新濬府宅後方池環以土山輦西齋之¶
　石益而為之立四小亭於上曰稜玉蒼靄烟岫清漪¶
<pb:KR2k0029_WYG_022-5b>¶
　皆取昔賢郡中賦詠而名其齊雲樓前有芍藥壇毎¶
　歳花開太守必宴客號芍藥會¶
　西園在郡圃之西隙地直子城甚袤唐時有之白公¶
　有詩宋以為西教塲(白居易閒園多芳草春夏香蘼/蘼深樹足佳禽旦暮鳴不已院)¶
　(門閉松竹庭徑穿蘭芷愛彼池上橋獨來聊徙倚魚/依藻長樂鷗見人蹔起有時舟隨風盡日蓮照水誰)¶
　(知郡府内景物閒如此始悟諠静縁何嘗繋逺邇○/宋蘓子美詩山水共誰尋風月共誰賞詩篇共誰吟)¶
　(花開共誰看酒熟共誰斟恵死荘杜口鐘歿師廢琴/道理使之然從古非獨今吾道自此孤我情安可任)¶
　(唯將病眼淚/一灑秋風襟)¶
<pb:KR2k0029_WYG_022-6a>¶
　北池又名後池唐在木蘭堂後韋白有詩池中為¶
　隖隖上有白公手植檜皮陸亦有木蘭後池三詠范¶
　志云今池乃在正堂之後而木蘭堂基正在其西後¶
　無池跡豈所謂木蘭堂基非唐故址邪或舊池更大¶
　與堂相聨邪皇祐間蔣堂增葺池舘有宴集詩後¶
　作北池賦有云危橋虚閣今池皆不能容益知昔為¶
　廣池不誣矣嘉定十四年綦奎又作白檜軒於池上¶
　(蔣堂北池賦并序姑蘇北池其來古矣昔刺史韋應/物詩云海上風雨至逍遥池閣凉即其地也韋與白)¶
<pb:KR2k0029_WYG_022-6b>¶
　(樂天皆有池上之作盛詫其景自韋白沒僅三百年/寂無歌詠者予景祐丁丑歳被命守蘇池館必葺嘗)¶
　(賦北池宴集詩是時端明張安道為邑崑山亦留風/什傳刻于石故事在焉去此涉一紀予復佩蘇印感)¶
　(舊成賦聊以寄懷云澤國秀壤句吳故城其野意之/勝者有曲池之著名環碧曉漲浮光晝渟斡琅津之)¶
　(餘派分銀潢之一泓危橋跨波迅若走鯨虛閣延月/清如構瓊乃飛蓋之所集靄芳塵之不凝主人一)¶
　(去之日復春草羅生賦詠幾廢㳙榮未平今兹稅霽/鞅      慰臨流之情目與景會神將喜并是時)¶
　(色䟱淨群動紛盈魚在藻以性遂龜游蓮而體輕禽/巢枝而自適蟬得䕃而獨清科斗成文書之象鼃龜)¶
　(有鼔吹之聲以至鷗鳥羣嬉不觸不驚菡菖成列若/將若迎岸産并柯之木波孕紫莖之萍灘露沙而金)¶
　(紫垣疊蘚以衣青新蒲鏘鏘挺水心之劒緑竹整整/矗羽林之兵别有島檜髙聳虬枝相撐水石結操水)¶
<pb:KR2k0029_WYG_022-7a>¶
　(霜薦英若古君子與世寡偶而特立獨行吁可異也/噫境之勝者可稱物之秀者可旌故萬状在目吾得)¶
　(題評者已吾方岸野幘踞風亭觴賔友奏竽笙或獨/繭静釣或扁舟醉乘惟蔗有漿用以析朝酲惟菊有)¶
　(華可以制頹齡而况庭無留事身若遺榮泯得䘮乎/意表育平粹於心靈姑徜徉於池上亦何慮乎何營)¶
　(皮日休木蘭後池重臺蓮花欹紅婑媠力難任毎葉/頭邊半米金可得教他水妃見兩重元是一重心浮)¶
　(萍嫩似金脂颺似烟多情渾欲擁紅蓮明朝擬附南/風便寄與湘妃作翠鈿白蓮但恐醍醐難並潔秪應)¶
　(薝蔔可齊香半垂金粉知何似静婉臨溪照額黄陸/龜䝉和重臺蓮水國烟鄉足芰荷就中芳瑞此難過)¶
　(風情為與吳王近紅蕚常敎一倍多浮萍晚來風約/半池明重疊侵沙緑罽成不用臨池重相笑最無根)¶
　(蔕是浮名白蓮素蘤多䝉别艶欺此花真合在瑶池/還應有恨無人覺月曉風清欲墮時皮日休重題後)¶
<pb:KR2k0029_WYG_022-7b>¶
　(池細雨䦨珊眠鷺覺鈿波悠漾並鴛嬌適來會得荆/王意秪為蓮莖重折腰陸龜蒙曉烟清露暗相和浴)¶
　(鴈浮鷗意趣多却是陳王詞賦錯枉將心事託微波/蔣堂和梅摰北池十詠池上有虛閣暈簷迅若翔百)¶
　(壺多盛集四坐仰惟良蘚印文綦緑蓮衣桂楫香何/由陪嘯詠敷衽納微涼○池上有竒檜青青歳紀深)¶
　(舊枝憐茂殖時亦欠清吟夕月漏孤影秋霜滋勁心/今方遇真賞風什播瑶音○池上有孤島影摇波底)¶
　(天蓬壺欣髣髴仙客得留連岸草襯丹轂灘蘆隈畫/船羡君休澣日寄傲一罇前○池上有脩竹遑聞手)¶
　(自栽幾因風韻響時感隼旟來粉籜經梅脫虬根遇/石回婵姢緑隂下小宴為誰開○池上有垂栁烟籠)¶
　(濯濯枝芳根逢茂育老翠勝平時體弱因風舞詞清/入笛吹金城久不到遥想歎覉離○池上有叢菊繁)¶
　(英滿舊蹊金刀惜頻剪粉蝶得幽棲醉弁誰同插香/牋手自題遥思清賞處野歩岸東西○池上有時釣)¶
<pb:KR2k0029_WYG_022-8a>¶
　(閑忘侍從身波平方浸月吏退閴無人藻映魴魚尾/風摇獨繭綸一亭容膝地雅飾免荒蓁○池上有時)¶
　(宴笙篁沸欲凝歡多漏移刻坐久月和燈席客詠持/蟹女娼歌采菱醉來忘萬事風静水波澄○池上有)¶
　(鶵鶴來從淮水壖舊巢離海樹清唳入吳天骨峭翹有/霜月翎䟱刷野泉使君冝得伴仙格本千年○池上)¶
　(馴鹿亭臺深處行長隨熊軾慣且免兎置驚遥草/眠多穩流泉飲亦清寸岑有靈囿可使遂㣲生)¶
　齊雲樓在郡治後子城上相傳即古月華樓也吳地¶
　記云唐曹恭王所造白公有詩亦云改號齊雲樓盖¶
　取西北有髙樓上與浮雲齊之義據此則自樂天始¶
　也故其詩云欲辭南國去冄上北城觀治平中裴煜¶
<pb:KR2k0029_WYG_022-8b>¶
　建為飛雲閣政和五年重作齊雲樓成紹興十四年¶
　王㬇重建兩挾循城為屋數間有二小樓翼之輪奐¶
　雄特甲於兩浙後陳芾沈皡史宅之重脩(唐白居易/齊雲樓晩)¶
　(望偶題十韻兼呈馮侍御周殷二協律詩潦倒官情/盡蕭條芳歳闌欲辭南國去重上北城觀復疊江山)¶
　(壮平鋪井邑寛人稠過楊府坊閙半長安插露峯頭/沒穿霞日脚殘水光紅漾漾樹色緑漫漫約畧留遺)¶
　(愛殷勤念舊歡病抛官職易老别友朋難九月全無/熟西風亦未寒齊雲樓北面半日凭闌干人和公權)¶
　(登齊雲樓外春晴百鳥鳴樓中春酒美人傾路傍花/日添衣色雲裏天風散珮聲向此髙吟誰得意偶來)¶
　(閒客獨多情佳時莫起興亡恨逰樂今逢四海清九/口宴集前年九日餘杭郡呼賔命宴虚白堂去年九)¶
<pb:KR2k0029_WYG_022-9a>¶
　(日到東洛今年九日來吳鄉兩邉蓬鬢一時白三處菊/花同色黄一日日知添老病一年年覺惜重陽江南)¶
　(九月未摇落栁青蒲緑稻穟香姑蘇臺榭倚蒼靄太/湖山水含清光可憐假日好天色公門吏静風景涼)¶
　(榜舟鞭馬取賔客掃樓拂席排壺觴胡琴清圓指撥/刺吳娃美麗眉眼長笙歌一曲思凝絶金鈿再拜光)¶
　(低昻日脚欲落備燈燭風頭漸髙加酒漿觥盞灔飜/菡蓞葉舞鬟擺落茱萸房半酣慿檻起四顧七堰八)¶
　(門六十坊逺近髙低寺間出東西南北橋相望水道/脉分棹鱗次里閭碁布城册方人烟樹色無隙罅十)¶
　(里一片青茫茫自問有何才與政髙㕔大館居中央事/銅魚今乃澤國節刺史是占呉郡王郊無戎馬郡無)¶
　(門有棨㦸腰有章盛時儻來合慙愧壮嵗忽去還感/傷從事醒歸應不可使君醉倒亦何妨請君停杯聽)¶
　(我語此語真實非虚狂五旬已過不為夭七十為期/蓋是常須知菊酒登髙會從此多無二十塲章憲登)¶
<pb:KR2k0029_WYG_022-9b>¶
　(齊雲飛樓縹緲瞰吳邦表裏江湖自一方曲檻髙窓/雲細薄落霞孤鶩水蒼茫固知興廢因時有獨覺江)¶
　(山共古長回首中原正/愁思不堪殘日半規黄)¶
　木蘭堂又名木蘭院白刺史有寄題木蘭西院詩後¶
　人以州宅後堂名之盖紹熙中脩故事所掲范成大¶
　書額嵐齋録云唐張摶自湖州刺史移蘇州於堂前¶
　大植木蘭花當盛開時燕郡中詩客即席賦之陸龜¶
　䝉後至張聨酌酹之龜䝉徑醉彊執筆題兩句云洞¶
　庭波浪𣺌無津日日征帆送逺人頺然醉倒摶命他¶
<pb:KR2k0029_WYG_022-10a>¶
　客續之皆莫詳其意既而龜䝉稍醒援毫卒其章曰¶
　幾度木蘭船上望不知元是此花身遂為一時絶唱¶
　范氏云案舊堂基在觀徳堂後古木猶森列郡守¶
　數有欲興廢者而卒未就承平時堂僅有治平二年¶
　陳經所刻御書飛白碑掲于木蘭堂之新閣其後不¶
　復存矣又新志云堂在西園凌風䑓後池南即其故¶
　基寳慶間猶存紹定二年闢教塲始鉏治之(范仲淹/木蘭堂)¶
　(詩堂上列歌鐘多慙不如古却羡木蘭花曽見霓裳/舞            楊備木蘭枝宻樹仍髙堂下花光)¶
<pb:KR2k0029_WYG_022-10b>¶
　(照節旄列鼎重茵歌舞/地金章同色使君袍)¶
　西樓在子城西門上後更名觀風樓續圖經云元微¶
　之寄白樂天詩云弄潮船更曽觀否望市樓還有會¶
　無注云望市樓蘇之勝地今觀風樓為近市殆即此¶
　邪紹興十五年王㬇重建二十年徐琛篆額下臨市¶
　橋曰金母橋亦取西向之義淳祐中魏峻大修之取¶
　白公詩表其下曰柳橋槐市且自賦詩又撥錢樁添¶
　倅㕔以俟異日修葺之助及黄萬石改作如臨安豐¶
<pb:KR2k0029_WYG_022-11a>¶
　樂之制(白居易西樓雪宴詩宿雲黄慘澹曉雪白飄/颻散麫遮槐市堆花壓栁橋四郊鋪縞素萬)¶
　(寳甃瓊瑤銀榼携桑落金爐上麗譙光迎舞妓動寒/近醉人銷歌樂雖盈耳慙無五袴謡城上夜宴留春)¶
　(不住登城望惜夜相將秉燭逰風月萬家河兩岸笙/歌一曲郡西樓詩聽越客吟何苦酒被吳娃勸不休)¶
　(徒道人生都是夢夢中歡笑亦勝愁劉禹錫登見西/樓樂天題詩湖上收宿雨城中無晝塵樓依新栁貴)¶
　(池帶亂苔春雲水正一望簿書來遶身烟波洞庭路/愧彼扁舟人玩月牛夜碧雲收中天素月流開城邀)¶
　(好客置酒賞新秋影透衣香潤光凝歌黛愁斜輝猶/可翫移宴上西樓楊備觀風樓觀風危堞與雲齊樓)¶
　(下開門畫㦸西皷角聲沈絲管沸捲簾晴黛逺山低/范仲淹觀風樓髙壓郡西城觀風不浪名山川千里)¶
　(色語笑萬家聲碧寺烟中静江橋栁際明登臨豈劉/白滿目見詩情章造西樓懐感高花古栁傍城闉游)¶
<pb:KR2k0029_WYG_022-11b>¶
　(目江城次第新百感中來倚惆悵滿城烟雨滿城春/耿元鼎西樓一曲舊笙歌千古當樓面翠峨花發花)¶
　(殘香徑雨月生月落洞庭波地雄皷角秋聲壮天逈/闌干夕照多四百年來逢妙手要看風物似元和)¶
　東樓唐有之宋開慶元年馬揚祖建小樓於熙熙堂¶
　之側以是為名扁曰清芬(獨孤及重陽陪李蘇州東/樓宴詩是菊花開日當君)¶
　(乗興秋風前孟嘉帽月下庾公樓酒鮮留征/客歌能破别愁醉歸無以贈秪奉萬年訓)¶
　東亭唐有之白公有詩宋更他名(白居易詩温温上/爐火耿耿紗籠燭)¶
　(獨抱一張琴夜入東齋宿窻聲度殘漏簾影浮初旭/頭癢曉梳多眠昏春睡足負暄簷宇下散步池塘曲)¶
　(南鴈去未廻東風來何速雪依瓦溝白/草遶墻根緑何言萬户州太守常幽獨)¶
<pb:KR2k0029_WYG_022-12a>¶
　西亭唐有之白公有詩宋之西齋是其處(白居易詩/常愛西亭)¶
　(靣北林公私塵事不能侵共閒作伴無如鶴與老相/宜只有琴莫遣是非分作界須教吏隱合為心可憐)¶
　(此道人皆見但要修行功用深又題西亭朝亦視簿/書暮亦視簿書簿書視未竟蟋蟀鳴座隅始覺方歳)¶
　(晚復嗟塵務拘西園景多暇可以少躊躇池鳥澹容/與橋栁髙扶䟱烟蔓嫋青薜水花披白蕖何人造兹)¶
　(亭華敞綽有餘四簷軒鳥翅複屋羅蜘蛛直廊柢曲/房䆗窱深且虚脩竹夾左右清風來徐徐此宜宴嘉)¶
　(賓鼔瑟吹笙竽荒滛即不可廢曠將何如幸有/酒與樂及時歡且娯忽其解郡印他人來此居)¶
　初陽樓在郡中池上皮陸有詩既曰初陽宜占東城¶
　(皮日休登初陽樓危樓新製號初陽白粉青葌射沼/光避酒幾浮輕舴艋下碁曽覺睡鴛鴦投鈎列坐圍)¶
<pb:KR2k0029_WYG_022-12b>¶
　(華燭格簺分明占靚粧莫怪重登頻有恨二年曽侍/舊吳王陸龜䝉逺窓浮檻亦成年幾伴楊公白晝筵)¶
　(日煖烟花曽撲地氣和星象却歸天閒将水石侵軍/壘醉引笙歌上釣船無限烟波猶在目東風吹起細)¶
　(漪/漣)¶
　池光亭在郡宅後即唐之北亭相傳為白刺史命名¶
　紹興十七年鄭滋重建池傍有小山二東曰芳坻蔣¶
　璨建飛白書額西有檜三十一年洪遵訪白公故事¶
　所植自有記淳熙六年司馬伋以亭名犯家諱暫掲¶
　木蘭堂榜紹熙初濳說友復之嘉熙四年亭圮後以¶
<pb:KR2k0029_WYG_022-13a>¶
　故址為春雨堂其額又廢淳祐三年陳塏以池光故¶
　亭乃外氏洪遵所葺遂以坐嘯齋改為之¶
　櫻桃園(唐皮日休春夕陪崔諌議櫻桃園宴詩萬樹/香飄水麝風蠟燻花雪盡成紅夜深懽態状)¶
　(不得醉客圓開明月中陸龜䝉奉和佳人芳樹雜春/蹊花外烟䝉月漸低幾度艶歌清欲轉流鸎驚起不)¶
　(成/棲)¶
　雲章亭在舊凝香堂西南紹興三十一年洪遵命名¶
　有仁宗賜陳經飛白書端敏寳文閣佛字石刻奨諭¶
　陳經勑賜丁謂詩及髙宗書千文(真宗御製賜平江/軍節度使丁謂詩)¶
<pb:KR2k0029_WYG_022-13b>¶
　(序卿黄閣同寅實彰於盡瘁碧幢臨鎮方屬於報功/言當入謝之辰特賜褒賢之作今成七言四韻詩一)¶
　(首賜新授蘇州節度使丁謂依韻和進詩云懿辭碩/畫播朝中造膝詢謀禮遇豐文石延登彰順美髙牙)¶
　(前導表疇庸書生仗鉞今尤貴舊里分符古罕逢晝/錦買臣安敢比黄樞早日接從容謂次韻和進云白)¶
　(麻初降紫宸中簮組相驚帝澤豐驟陟將壇知運偶/久塵台席愧材庸桑榆便覺人間别旌㦸猶疑夢裏)¶
　(逢已是都城聳榮觀更頒天唱耀戎容又賜御詩序/卿名藩出莅雖極於倚毗文陛言辭良多於眷注特)¶
　(示寵行之什用増方面之榮今成五言十韻詩一首/賜蘇州節度使丁謂依韻和進詩云踐厯功皆著諮)¶
　(詢務必成懿才符曩彦佳器貫時英俾展經綸業旋/陞輔弼榮嘉亨忻盛遇盡瘁罄純誠均逸明恩洽疇)¶
　(勞茂典行白麻三殿曉紅斾九衢平雖輟凝嚴任尤/増倚注情擁旄辭帝闕頓轡望都城風景髙秋月烟)¶
<pb:KR2k0029_WYG_022-14a>¶
　(波幾舍程想卿懐感意常是夢神京謂次韻和進云/叨竊逢嘉會孤單荷曲成髙車陪上宰宻座厠羣英)¶
　(步武清華地優游侍從榮勤劬期薄効忠謹誓明誠/方畏官箴失俄驚寵命行冒恩心易感戀聖意難平)¶
　(未副宵衣念寧安晝錦情摇摇千里棹眷眷九重城/茜斾輝登路瓊章耀去程子牟牽望處金闕玉為京)¶
　(謂跋云臣謂材用無取聲猷不揚徒以遭遇盛明忝/冒榮寵掌邦計參國政一紀于兹贊皇儀相盛則百)¶
　(禮斯舉位重逾量恩深積憂盖早負官箴久妨賢路/或驟掇物論則大辜聖知優退是希陳露未暇去年)¶
　(秋九月甲辰忽奉制命遥登将壇進崇秩於上公建/髙牙於故里君親竒遇臣子殊榮授命之初便殿賜)¶
　(對天語撫勞睿㫖温宻至感至戀且拜且泣十一日/復對於宣和門賜御製入謝日七言四韻詩一首十)¶
　(九日朝辭於長春殿賜御製寵行五言十韻詩一首/皆俾和進丹文緑字親奉於紫清雲笈芝函頒流於)¶
<pb:KR2k0029_WYG_022-14b>¶
　(衡泌簪纓聳觀油素騰芳璧日九華但圓首以拭自/薫絃六變罄方輿而恱心期大播於玉音敢盡刋於)¶
　(金字蘇臺粤壤鍾阜名區並謹歳時永昭盛美大宋/天禧元年歳次丁巳正月二十六日推誠保徳翊戴)¶
　(功臣金紫光祿大夫檢校太尉使持節蘇州諸軍事/蘇州刺史充平江軍節度蘇州管内觀察處置堤堰)¶
　(橋道等使知昇州事兼御史大夫上柱國濟陽郡開/國公食邑三千五百户食實封一千二百戸臣丁謂)¶
　戒石銘刻石在㕔事南銘即宋太宗書孟㫤令箴内¶
　四語也郡縣皆同¶
　山隂堂景祐中張億建¶
　瞰野亭見山閣皆蔣堂建¶
<pb:KR2k0029_WYG_022-15a>¶
　按武堂至和中吕居簡建¶
　射臺嘉祐中蔡抗置¶
　飛雲閣治平中裴煜立¶
　介軒熙寧間韓朴植怪石於便㕔後榜以是名¶
　月臺在城西北隅元豐中晏知止葺故亭於上改稱¶
　云¶
　湧泉亭洗馬池祥符圖經云在州衙内¶
　北軒在郡宅後寳祐五年重建於木蘭堂後東廡¶
<pb:KR2k0029_WYG_022-15b>¶
　扁曰聽雨西曰愛蓮(梅摰北軒欹枕詩苦無勤瘁補/臺綱西院西頭冷峭房今日鈴)¶
　(齋一欹枕清風/不敢傲羲皇)¶
　介菴在木蘭堂南凌雲臺下慶厯八年梅摰建併作銘¶
　後菴入通判東㕔久亦廢而銘石尚在(介菴銘并序/表署西北有)¶
　(堂曰木蘭堂之南有臺曰凌雲灌木駢生其上臺下/有故園廢洞址在焉予因訪陳迹通其塞而菴之惜)¶
　(乎孑孑立一隅中無長物入之者志意歛然思有所/守宜介其名而銘之庵非廣居介不兼濟有守退公)¶
　(杕而獨詣心淵坐澄黙與真契嗚呼公怒賊私不遷/而霽私欲蠧公不萌而制世紛萬殊浩乎亡際何以)¶
　(靖之曰思無邪一言以蔽慶厯八年九月二十/五日尚書户部貟外郎知蘇州軍州事梅摯立)¶
<pb:KR2k0029_WYG_022-16a>¶
　䨇蓮堂在木蘭堂東舊芙蓉堂也至和初吕處約¶
　以䨇蓮花開易名(楊備䨇蓮仙影面波光翠盖摇風/紅粉香中有畫船鳴鼔吹瞥然驚)¶
　(起兩/鴛鴦)¶
　㦸門紹興元年胡松年建榜以平江軍額(徐琛/書)元稱¶
　為儀門¶
　待班亭二在譙樓城下東西相向紹興廵幸時草創¶
　更衣亭二在東西朶城之陽亦紹興所剏扶春池光¶
　亭後酴醾洞也紹興二年沈揆命名并書¶
<pb:KR2k0029_WYG_022-16b>¶
　䨇瑞堂元稱西齋紹興十四年王㬇建紹熙元年長¶
　洲有瑞麥四岐及後池出䨇蓮袁說友葺舊齋表以¶
　是名嘉定十三年乂改思政寳祐中作新堂舊稱併¶
　廢(范成大雙瑞堂記維紹興初元夏四月吳郡袁使/君為政之再閱月也長洲之彭華鄉以瑞麥獻乂)¶
　(三月木蘭後池以瑞蓮獻麥兩岐巳堅栗可刈岐間/復出新苗五枝青葱且秀且實後十日又岐於新苖)¶
　(之半亦秀實如前按瑞麥圖自兩岐至九岐者有矣未/聞枯莖之稊一再重出青黄殊色而三頴俱茂有生)¶
　(生不窮之意盖創見云蓮則共蔕異花連理並秀豐/腴適相當亦竒産也吏民歡喜謂造物者效珍發祥)¶
　(工深巧妙非賢使君孰能致此又謂使君辱臨吾州/政爾煖席而嘉瑞輙應何其速邪余聞神人精祲之)¶
<pb:KR2k0029_WYG_022-17a>¶
　(交其跡固相絶逺一念感通則和同無間直瞬息頃/爾固未可速計也方使君持節按刑時以柱後恵文)¶
　(䋲郡縣弗䖍官吏絫足立逐捕劇賊血其鯨鯢風采/烈於秋霜朝廷第最課進直中祕書就牧此邦吳人)¶
　(憺其威名相與屏氣惕息使君一日過范村從容為郡/余言曏吾以衣繡持斧為職知飭法鉏姦而已今為)¶
　(守號稱民父母當有惻怛之愛拊摩惸鰥若乳保之/於赤子使百姓知吾此心庶幾有不忍欺者雖蒲鞕)¶
　(且弗願用况於桁揚敲朴乎余矍然起賀曰公此心/當與天通人固未能盡知神者其知之矣閱時亡幾)¶
　(而叶氣薫翔被于珍物豈非一念之感如鼓應桴有稀/不疾而速不召而至歟是歳秋大熟政成人和庭訟)¶
　(簡郡廓無事曩之蘄望於民者皆如本指益知祥應/之不虚於是部使者暨府縣之賓佐皆盡圖以傳賦)¶
　(詩以相唱醻猶謂未足傳久逺且春秋有年大有年/皆以喜書今兹樂歳善収甌窶汙邪無不滿望二瑞)¶
<pb:KR2k0029_WYG_022-17b>¶
　(實兆其祥尤不可以弗識乃以䨇瑞名郡之東堂余/又為原其所以致祥者為之記因以附見有年之喜)¶
　(亦春秋之遺意焉使君名說友字起/巖建陽人嘉平日石湖范成大記)¶
　四照亭在郡圃東北紹興十四年王㬇為屋四合各¶
　植花石隨時之宜春海棠夏石榴秋芙蓉冬梅紹定¶
　中廢(負暄野録云慶元中趙不囏會客問名亭所自/銅陵主簿姚行簡對曰山海經云招摇之上其)¶
　(花四照華嚴經云無量寶樹普荘嚴華醈成輪光四/照又云光雲四照常圓滿今亭四面見花故以此名)¶
　(趙稱賞贈/遺甚厚)¶
　頒春宣詔二亭紹興十四年王㬇建知信州吳説書¶
<pb:KR2k0029_WYG_022-18a>¶
　額傍有東西二井亭乾道四年姚憲建¶
　坐嘯齋在四照亭南紹興二十七年蔣璨建并書額¶
　思賢亭在舊木蘭堂之左池光亭西以祠韋應物白¶
　居易劉禹錫三刺史後改曰三賢堂紹興二十八年¶
　蔣璨重建三十二年洪遵益以王仲舒范文正公像¶
　復更曰思賢堂嘉定十四年綦奎再新之又於堂¶
　北剏白檜軒(仲并撰三賢堂記紹興二十八年春敷/文閣待制陽羡蔣公之鎮呉門也既期)¶
　(年矣治最上聞帝用褒寵民安初政郡以無事公唯/益勤不懈事有關於風教纎悉必舉前人遺蹤勝㮣)¶
<pb:KR2k0029_WYG_022-18b>¶
　(以次復焉思以前政信安孟玉之意嘗捐金欲興三/賢堂祀唐左司即中曰洛陽韋公太子少傅曰太原)¶
　(白公太子賓客曰中山劉公皆嘗牧此邦者邦人尊/之曰三賢曩歳為堂以祀之毁於兵火垂三十年邦)¶
　(人念之歎息公訪其遺基得於郡治故木蘭堂之/左攘剔榛翳掄材庀工百姓不知僚屬皆樂從也)¶
　(紹興辛酉堂成制度古雅不陋不奢稱三賢之居中/塑其像以次位置于堂南向東上并嘗一再從公過)¶
　(焉公曰其為我記歳月固辭不獲并毎獨怪唐史如/文藝儒學循吏三傳幾二百人韋公法當處一焉迺)¶
　(獨不為立傳亦史册之遺恨也惜哉公正元初由左/司郎得郡于此清徳臨民民樂其政暇日賓禮名流)¶
　(與之酬唱于時白公客遊郡下盛稱公風流雅韻播/於呉中至有詩仙之目自以不得與公逰宴為不滿)¶
　(已而罷郡寓永定僧廬覊旅蕭然欲求田課耕而未/得毎端居焚香掃地而坐清風峻節可想而知其後)¶
<pb:KR2k0029_WYG_022-19a>¶
　(白公自杭移蘇實寳厯初元也首以公郡宴詩鑱之/石酷愛慕之毎自謂不及韋公大㮣可見於此史不)¶
　(傳不得不致詳焉若白與劉行事始終則有本傳在/二公共生大厯壬子歳真軰行也晩益相厚世謂劉)¶
　(白白之去郡劉以詩遺之有十萬戸嬰兒啼之句雖/三代遺愛何以加焉後六七年當大和中劉亦繼來)¶
　(乗郡荒疫之餘撫摩安輯免民於轉徙文宗錫服以/寵之白公時在河南猶以詩為劉賀三賢平時道義)¶
　(相先分相好誠相與也而文聲政績兼優並著且俱踵/為有意於民者名藩巨屏得一師帥吾民幸矣廼接)¶
　(來臨歳月末逺聲名風采炳乎其輝一時盛事他郡/所未有也去之三四百歳邦人懐慕之不衰宜哉公)¶
　(復振起而一新之是將傳之愈久而愈無窮也蔣氏/代以儒學顯至公而守兹土者三世矣公少受知於)¶
　(世父樞宻太師魏公翰墨篇章悉有家法晩逢明天/子擢登法從處劇以簡中扃湛然到郡今踰年矣鋤)¶
<pb:KR2k0029_WYG_022-19b>¶
　(荒植廢皆如此堂未易一二書也并聞元祐中魏公/帥南海郡人繪前刺史呉公隠之宋公景而下八人)¶
　(築室以祠之魏公閱圖籍所載又得滕公脩王公林/合前八人者號十賢各為之贊叙公今新斯堂也視)¶
　(十賢之舉盖不謀而契益知公之心真魏公之心哉/敢併書以告來者五月庚申朔左朝奉郎前差通判)¶
　(信州軍州主管學事江都仲并記廣平程紹祖書范/成大撰思賢堂記吳郡治故有思賢亭以祠韋白劉)¶
　(三太守更兵燼久之遂作新堂名曰三賢其四年當/紹興辛巳鄱陽洪公始益以唐王常侍本朝范文正)¶
　(之像復以舊之名亭者榜焉先是公以歳五月來臨/吾州繇州南鄙望洞庭畧具區觀三江五湖之吐呑)¶
　(濤波䀨天旁無邊垠而石隄截然浮於巨浸之上若/有鬼神之扶傾鯨鼇背負而湧以出也暮夜人語馬)¶
　(嘶匈匈不絶公固已語其人思常侍之功矣周覽原/田而相其溝防東南之播於江東北之委于海者脉)¶
<pb:KR2k0029_WYG_022-20a>¶
　(絡釃通堙蕪滌涂夏旱易以陂潦水時至不能齧渚/涯以决汙邪荒寒化為麥禾起景祐迄兹歳無大浸)¶
　(於是公又曰非文正范公之勤其民者乎退而參石/記竹書之傳詳兩賢行事尚什百於此韓退之銘知)¶
　(言碑王之墓隧謂治蘇最天下盖遺册廑存於一隄/其變滅無攷者不知幾也文正自郡召還遂參永昭)¶
　(陵大政徳業光明為宋宗臣通國之誦曰文正公而/不以姓氏行焉韋白劉之餘愛邦人既已爼豆之語)¶
　(在舊碑尚矣王范風烈如此且有徳於吳宜俱三賢/不沒以為無窮之思此堂之所為得名者嘗謂士才)¶
　(高必自賢位高或不屑其官世通患也㓋公忠宣之子/擢博學宏詞第一名字滿四海餘二十年既入翰林為)¶
　(學士未幾自列去甫及里門制書以左魚來矣邦人/度公且上朝謁莫能久私公也然始至之日咨民所)¶
　(疾苦退然不自居其智能亟從掌故吏訪諸賢之舊/圖畫髣髴想見其平生公既以道學文章命一世顧)¶
<pb:KR2k0029_WYG_022-20b>¶
　(有羡於五君子者意将迹其恵術講千里之長利以/膏雨此民彼憧憧徃來眎桑䕃趣舍人装者慮安肎)¶
　(出此夫才髙而不自賢位高而滋共其官盛徳事也/斯堂法應得書會公使來屬筆紀歳日成大世占名)¶
　(數西郭樂其州多賢守令之不歉於古也文正公又/吾東家丘焉竊願詫斯堂以夸隣邦以為邑子榮乃)¶
　(不辭而承公命八月既望州/民左從事郎范成大記并書)¶
　東齋(又呼/草堂)高宗駐蹕燕射於此紹興三千年朱翌新¶
　之為天臨堂會去任隆興間沈度乃更名復齋紹熙¶
　三年沈揆又改思政堂自書扁¶
　瞻儀堂在㕔事東(記云在郡/治西北)紹興三十一年洪遵建¶
<pb:KR2k0029_WYG_022-21a>¶
　吳民俗重太守毎來者必繪其像春秋陳於齊雲樓¶
　之兩挾吏民瞻禮至是遵恐侵壞作此堂藏之紹熙¶
　三年沈揆遷諸像於凝香堂併移舊扁慶元二年鄭¶
　若容圖于壁間而以舊像庋之閣上(樓鑰/為記)嘉定六年¶
　陳芾併撤堂後逍遥廢閣廣而新之(陳振/記)寶祐五年¶
　趙與&KR0696;重建端平三年張嗣古奉安韋應物王仲舒¶
　白居易劉禹錫范仲淹五賢像于内(清波雜志云王/顯道守吳遣騎)¶
　(之常州冩真於孫仲益併復齊雲舊觀范成大瞻儀/堂記呉自置守以來仍古大國世為名郡又當東南)¶
<pb:KR2k0029_WYG_022-21b>¶
　(水會外暨百粤中屬之江淮四方賔客行李之徃來/畢上謁戱下願見東道主城門之軌深焉稻田膏沃)¶
　(民生其間實繁井邑如雲烟物夥事穰有司程文書/應官府者以千萬計奉使命大夫行部第郡課必致)¶
　(詳於吳以視列城其雄劇如此夜漏未盡太守坐堂/上主吏儐客旅進退語言面目不暇相孰何平明乃)¶
　(得據按聽諸曹白事率常旰食有頃他客與報期會/者又至如前雖精力過絶人其勢亦出甚勞而後能)¶
　(善治故呉郡虎符非名徳士若已至大官者不以分/去之數十百年長老猶以為記至藏其繪像畏愛之)¶
　(如一日鄱陽洪公之以内相典城也乃䂓東序之間/屋為堂取凡公私所藏故侯之像頗補其闕遺列畫)¶
　(其上又采韓退之廟學碑語名之曰瞻儀而命州民/范成大詞而識諸石竊嘗觀郡國方志與耆舊風土)¶
　(之書既備載山川土疆郭郛所在必論次前世賢守/長爵里姓字之大畧著于篇謂君子嘗居之其地故)¶
<pb:KR2k0029_WYG_022-22a>¶
　(僻陋猶借此以為寵今吾州不獨能志其人而肖貎/具在章綬相輝凜凜如對生面他郡未聞有此雖大)¶
　(府地重多顯者來自有以不沒抑吳人習於親上至/久逺且弗弭忘氣俗之媺舊矣洪公盖始表出之盛)¶
　(事固不宜無紀然公實以紹興辛巳夏五月至郡是/歳值敵謀畔盟積甲並塞使行人來啓兵端又造舟)¶
　(東海上將數道入冦天子赫怒大發步騎待邊分命/樓船將督水居之士營巨浸以直敵衝吳前當出師)¶
　(通道後控海浦所從入烽堠相望羽書疾星火公聲無/氣弗為動舂容頥指不歛一錢不藉一夫機事立决)¶
　(留行姦人幸騷摇一逞心醉回則相率遁去里門晏/閉田間無吠犬行歌刈熟不知有軍與民徳公甚念)¶
　(無以報恩勤飲食必祝焉公於艱難時用劇郡呼吸/變故曽無足以嬰道徳之威齒文章之斧斤者治行)¶
　(冠一世而不自以為功若此足矣顧方帥其吏民以/館御諸賢覽觀裴徊若慕用之云者夫有餘則毋我)¶
<pb:KR2k0029_WYG_022-22b>¶
　(不足者多尚人君子之徳心豈世俗所能測識者哉/後之人厯階而登冇感於作者之意疇昔以行能盖)¶
　(前聞人其必葺斯堂而嗣其事壁間之圖将魚鱗雜/襲至於無窮可也敢併書之以風來者十月九日左)¶
　(從事即范/成大記)¶
　秀野亭在坐嘯齋西紹興三十一年洪遵建¶
　觀徳堂在教塲唐西園地也紹興間徐琛建西又有¶
　射亭(新志云觀徳亭在西教塲紹定二年李壽朋拓/教塲隙地移建於南舊木蘭堂基之西後名閎)¶
　(武/)¶
　逍遥閣在舊凝香堂後即舊觀復堂也(蔣璨書額取/韋公逍遥池)¶
<pb:KR2k0029_WYG_022-23a>¶
　(閣凉之句/嘉定中廢)¶
　凝香堂在思賢堂西面臨池紹熙三年遷郡守畫像¶
　於此更名瞻儀後以舊扁掲諸黄堂後廡¶
　平易堂在小㕔東挾紹興間蔣璨立自書扁(淳熙五/年單䕫)¶
　(易以/𨽻書)後改熙熙又改葵軒¶
　凉渚本名流桮舊在凝香堂隂後徙池光亭後¶
　碧玉壼在秀野亭西(地有茂/竹故名)寳祐末廢¶
　知樂亭即舊生雲軒也在古池光亭東端平中張嗣¶
<pb:KR2k0029_WYG_022-23b>¶
　古改立(郡人周/虎書額)淳祐初廢¶
　御書堂在春雨堂西淳祐中史宅之以思賢故址奉¶
　理宗書家有膏雨戸有陽春八字(唐張說撰宋/璟遺愛碑語)及春¶
　雨堂額奨諭勑書徐鹿卿亦以御筆奉安其内¶
　春雨堂在後池北初池光亭圯淳祐二年重建堂成¶
　史宅之乃以理宗書額掲之以侈君賜(朝奉郎應㒡/記淳祐二年)¶
　(春平江府治作新堂于池上秋工役告備顯謨閣直/學士通奉大夫知軍府事兼浙西兩淮發運使史宅)¶
　(之拜疏聞于上曰臣䝉恩再領蘇卬頼天子仁聖格/于上下物不疵厲而年穀熟獲與民相安郡治北池)¶
<pb:KR2k0029_WYG_022-24a>¶
　(舊有亭曰池光郡太守澡心雪神思政慮善之地陋/且圯也深惟一日必葺之義捐餐錢節冗費更建為)¶
　(堂堂成顧名弗稱竊伏惟念昔者幸備推擇守藩于/兹粗知究心牧養叨被聖奨遣使賜御書家有膏雨)¶
　(户有陽春八大字昭回下飾吳人以為榮臣不佞敢聖/敬奉春雨二字冠斯堂以揚寵光以撢徳意以丕廸)¶
　(訓惟陛下財幸上覽疏可其奏錫以宸奎使得掲扁/於戯㫖哉謹按吳郡志郡治後圃有北池韋白之所)¶
　(賦詠一名後池池光亭在其北紹興十七年守鄭滋/重建然則尚矣三十一年洪公遵葺之距重建未久)¶
　(也而多厯年至於今撤而新之若有待池光舊名莫/考所從始淳熙中洓水司馬家孫曽至則以嫌故借)¶
　(木蘭以名池之東木蘭堂固在其何可複出厥今度/宏規成廣厦崇聖翰標嘉名春雨一堂遂為吳中鉅)¶
　(麗之觀盖非偶然者其庀役也因舊址厚培而勢若負/山倚屏然堂髙三十二尺横視從倍淵如曠如四面皆)¶
<pb:KR2k0029_WYG_022-24b>¶
　(架軒三間展如昭如南俯大池浮水觀以受荷薫北/與齊雲相直如闢穹如膴如上棟下宇五間起乎中)¶
　(央數贏五十尺焉人莫不曰偉哉堂也堂名我不敢/私雲章天筆賁如濡如豈真以誇榮耀聳觀瞻而已)¶
　(自公退食言登斯堂因名而思義愛民澤物之念油/然以生充而大之仁不可勝用矣仁之於四端猶四)¶
　(徳之元四時之春偏言之主一事専言之包四者故/春者春之生夏者春之長秋者春之成冬者春之藏)¶
　(何莫非春也乾坤之有六子動散潤熯止說互為之/用雲行雨施乃獨見於乾而所謂元者非春乎君天)¶
　(也乾也四時之行六子之運則臣也天朝選用岳牧/臣子對揚休命均此臣也公既以自任又以規将來)¶
　(堂之名㫖哉公天資髙淵綜而廣博天子以為烈考/是以治吳有美政選表而入且踐台斗矣屬時以實)¶
　(塞為急㑹吳中薦饑遂命公奉使典州公再至能為所/人作豐年以其餘飽邊兵而活都民天子嘉之兹堂)¶
<pb:KR2k0029_WYG_022-25a>¶
　(謂見吾善者機也公歸參化鈞穆天縡家有膏雨户/有陽春又將為天下誦之冬十月朝奉郎應㒡記)¶
　仁政堂在小㕔東北寳祐六年趙與&KR0696;撤造酒庫創¶
　為之其後季鏞扁今名¶
　通判東㕔在郡治西紹興九年白彦惇建十六年時¶
　衍之撰題名記咸淳五年葉隆禮重脩正堂目曰敬¶
　簡㕔西有琵琶泉小丘嵌巖曰西施洞淳熙十一年¶
　魏仲恭葺洞門作捧心亭後更舞雪又有風月堂蔡¶
　塏復於㕔西作光風霽月堂(郡人王/埜書額)¶
<pb:KR2k0029_WYG_022-25b>¶
　通判西㕔在子城西南隅(范志作/東南角)淳熙十六年施邁¶
　立石題名嘉熙初翁逢龍重脩(知府王遂記逢龍又/有足清堂種書堂詩)¶
　(未詳/所在)景定五年趙與鑑撰續題名記淳祐三年謝堂¶
　作屏星堂(吳邃/記)城上有小樓見西山名湧翠(王遂記/平江通)¶
　(判西㕔在子城西南最髙處宜隆而汙宜豁而抱宜/整齊嚴肅而雜處閻閭甚不稱夫通都輔郡之體治)¶
　(中别駕之居翁君過遂而言曰佘郡一年矣而假室/廬於人其何以尊君命而寧親心且堂扁題以淳熙)¶
　(十六年東偏則次年施君邁之所營歳月非不深而/事力㣲矣㑹將斥而大之舍舊而圖其新能無懼余)¶
　(力之不任乎遂矍然而起曰君之及此言吾郡之福/也乃與提舉趙公崇揮總領吳公淵桂公如琥合六)¶
<pb:KR2k0029_WYG_022-26a>¶
　(縣之長鳩財以助之而君以其力僝功其間一日徃/視之則堂崇成矣未幾人過之則㕔事立矣門屋閎)¶
　(矣闢其東軒翼以後序髙燥逺過其舊而營築歛退/於初面贄朝揖莫不就正毫釐尋丈秩秩不差於是)¶
　(汙者隆拘者豁而整齊嚴肅隱然題輿泥軾之氣象/偉哉其斯舉也謁記予遂因為之言曰吳古之建國)¶
　(也自泰伯季札以禮遜先天下至於晉唐千有餘年/之間騷人墨客之所登臨忠臣義士之所感慨不為)¶
　(不多矣而力未有以贍才又未足以給今君於此建/官府而臨庶民坐堂皇而理百事於以出入王命經)¶
　(理兵賦不亦韙歟入侍潘輿怡怡衎衎有雋不疑范滂/所不能及者豈非天下之至樂乎抑吏退賓閒舉酒屬)¶
　(客拍手而歌吳趨以訪闔閭之舊逰尋龜䝉之遺跡/其樂有人不與知而已獨知之者又非言語之所能)¶
　(及也乃為之書君名逢龍字際可甬東人號龜翁登嘉/定丁丑第詩思清越出大厯正元畦逕之表而長於)¶
<pb:KR2k0029_WYG_022-26b>¶
　(吏才費之大小役之逺近不書余之為此者非但喜/兹屋之成乂以幸斯文之得所託也嘉熙改元七月)¶
　(丙辰朝奉大夫煥章閣待制知平江軍府事兼管/内勸農使節制許浦水軍賜紫金魚袋王遂記)¶
　僉判㕔在儀門西舊名都㕔淳熈十三年重建㕔西¶
　有勤繼堂(木待問命名范成大書額石如壎撰記及/有前後題名三記平江府僉判㕔勤繼堂)¶
　(記皇帝龍飛改元春官收郡國賢能永嘉木公待問/大魁天下授僉書平江軍節度判官㕔公事以乾道)¶
　(元年九月二十有四日庚午至皇帝在位四禩矣眷/治道之方興想中原之未復以為未有不先内脩而)¶
　(遽能外治者於是絀懦柔斥弇陾□民瘼革政弊本/農桑懐歸附繕戎械肅邉徼剗文務實貴厚益浮靡)¶
　(逺近小大莫不改慮易圖趣上意之攸向木公拊瑑/而歎曰求治在朝應治在州一州不治也實虧天下)¶
<pb:KR2k0029_WYG_022-27a>¶
　(之治太守總州治之畧而已别駕貳州治之畧而已/六曹有參邑有令丞簿尉復各自治其職而已匪守)¶
　(匪倅而守倅以之簡匪曹匪邑而曹邑以之諧此僉/書之所以不可廢虧其間也歟是州今股肱郡吾其)¶
　(敢易㕔事之西有堂可以燕可以息可以思可以為/則名之曰勤繼盖取郤成子能勤繼之義也求法書)¶
　(於郡人括蒼太守范成大而題之且謂仲尼沒吾道/中否無為之說滿天下而勤為鄙天下不見唐虞三)¶
　(代之治者知有無為而不知有勤也舜以無為為舜/舜之無為吾聞其有臣五人而後天下治不聞其無)¶
　(臣而天下自治也吾聞其恭已正南面而已矣不聞/其已之不恭而南面之不正也五臣各得其職而又)¶
　(已之必㳟南面之必正舜有一日之不勤哉舜不如/是不能無為而治也杜元凱曰勤則功繼之人臣之)¶
　(功莫大於禹稷予乗四載隨山刋木禹無為乎黍稷/重穋植穉菽麥稷無為乎禹稷不能以無為事舜後)¶
<pb:KR2k0029_WYG_022-27b>¶
　(之人君臣俱欲無為非姦則䛕夫何脩名之能立也/木公胷中之藴將至萬萬昇平豈適為州設邪寓名)¶
　(斯堂則不小乎州而弗為也不小乎州者且何大於/天下粤明年五月召去如壎以散才承乏偶屬後塵)¶
　(時太守顯學吳興沈公介精白恵紏不可以弗勤事/也外臺在郡使者實今太守直閣㑹稽姚公憲風䂓)¶
　(振肅尤不敢弗勤今憲使者司諌丹丘陳公良翰器/閎道直凡州縣屬惟恐勤之弗至二年之内出親吏)¶
　(帥之儀退味勤繼之㫖雞鳴而興功非所幾也在易/蹇之井者敢不以之顧將及代矣而夫魁同郡蕭公)¶
　(國梁實來是固嘗茂明乎勤而舜俞之者也居斯堂/也事斯上官也是殆相須以行乎禹稷之道者也是)¶
　(殆相須以禮樂斯民者也且何州之弗治天下之州/皆有是吾無外輕之憂矣嚴班對杜區區中興之䇿)¶
　(奚為哉維四年龍㳺困敦辰在析木之津二十有/二日庚戌吉長樂石如壎記虎丘之農林東書)¶
<pb:KR2k0029_WYG_022-28a>¶
　節度推官㕔在通判東㕔西嘉定三年重建西軒扁¶
　曰氷壺¶
　觀察推官㕔祥符圖經云在州衙門内西後遷子城¶
　南紹熙間以平橋南舊酒庫改為之嘉定三年吕伯¶
　誾重脩有記紹定二年吕祖忞撰題名記(宋李卞重/脩觀察推)¶
　(官㕔記平江觀察推官廨故在子城之南隅去郡庭/纔數十歩蚤暮入幕為良便淳熙間有去官者代未)¶
　(即至庾臺因假以處幕屬久而不歸遂以麗譙南廢/缺酢庫為治所即今廨也有屋數間介于民居敗椽)¶
　(破甓支柱交午毎大風雨勢岌岌然若将壓焉累政/相仍弗果葺吕君蒞事之三月慨然曰郡從事為今)¶
<pb:KR2k0029_WYG_022-28b>¶
　(從八品官雖卑郡政無小大皆與聞焉異時繇此登/顯途者項背相望而所居痹陋若此非所以稱幕府)¶
　(待賔僚之意縱未能撤而新之獨不可為之以漸乎/乃相地之宜即㕔事之左闢屋數楹窓户䟽達四坐)¶
　(顯敞繚以脩竹為燕坐之所然後為壁為廡下至庖/圊皆以次畢具經始於癸亥之末夏訖工於首冬凡)¶
　(為屋十有四間基堅材良不侈不陋視前日子城故/廨規橅逺甚君将代去求文以記歳月卞切聞昔之)¶
　(叔孫婼覊於晋其所館雖一日必葺去如始至况在/官乎今之仕者多安於茍且重於改為眡官舍如傳)¶
　(舍翫愒因循既幸其滿始飭胥徒旋加丹堊以遺來/者棟宇摧腐庭戸之湫隘謾不加省視殆有愧矣吕)¶
　(君來未煖席方僕僕犇走應簿書期㑹剔拔蠧弊以/贊郡綱乃能謀其室於從容談笑間井井而辯客至)¶
　(則杯酒相屬吏退則書史自娯受用三載而遺後人/以安嗚呼可以觀政矣故樂為之書吕公名伯誾字)¶
<pb:KR2k0029_WYG_022-29a>¶
　(正之申公五世孫也開禧丙寅夏五月壬辰朝奉大/夫新擢發遣安慶軍府兼管内勸農營田屯田事借)¶
　(紫李卞記名記官無崇卑居之者必有以紀其到罷/之歳月其來尚矣平江為輔藩觀察推官為幕屬中)¶
　(興今逾百年獨無/紀載不其闕歟)¶
　府院在子城内東南㕔事西有簡孚堂紹興十一年¶
　録事參軍吳芾作(乾道五年芾入對過吳題詩㕔壁/録參王康彦以入石并刻前記為)¶
　(此㕔/盛事)紹熙元年趙景度刻石題名(祥符圖經云州縣/在州衙内東偏前)¶
　(志府㕔在譙樓東陳之茂記平江録事參軍吳明可/作堂於㕔事之西友人陳之茂一日過之愛其闃然)¶
　(幽深與公齋不𩔖明可徐謂曰僕猥以不肖典兹獄/市常以人命至重大懼不明以抵累于非辜究懐怵)¶
<pb:KR2k0029_WYG_022-29b>¶
　(惕夙夜靡敢自安兹堂之作非晏樂是圖盖将為訊/鞠論囚之便焉客有取周書五辭簡孚之說以名者)¶
　(願得子一言之茂戄然起而前曰嘻明可不茍於其/官如此哉夫君子之仕無小大舉得以忠恕仁厚施)¶
　(諸人而功甚連者莫如獄然巽懦不事諉可否於吏/吏因縁邀賕執爰書捃摭㣲細考一連十翫歳月不)¶
　(報不則觀勢利所鄉肆請託之私為豪傑囊橐而羸知/弱寒窶卒以纎芥文致不减幸而强敏可喜徃徃舞)¶
　(苛察鍥薄慘刻務以威猛立名嗚呼獄君子所盡心也/使持法者一有是則刑失其平而衘恨䝉寃無所赴)¶
　(愬寧忍之乎是以哀矜欽慎巨細坐折皆得其實等惟/寛平之歸則食息俛仰庶幾無愧屋漏明可學通世務)¶
　(介而有守居官餘年明允篤實之譽隱然在人則斯堂之/義固已從容躬蹈僕尚奚云明可行為中都刪修之官)¶
　(陪相國餘論筆則筆削則削一字輕重利害相萬願無/忘今日用心明可冝此言請刋諸石併以告夫來者明)¶
<pb:KR2k0029_WYG_022-30a>¶
　(可名芾丹丘人紹興十一/年七月旦梁谿陳之茂記)¶
　司理院在子城内西南紹熙元年李直方刻石題名¶
　寳慶三年提刑林介司理章巽亨建㕔後正堂曰清¶
　安軒曰盡欽㕔東軒曰甘竹改名務平(盧氏云按李/莊簡公奏䟽)¶
　(云朱勔展南宅以奪司理院則非舊處明矣或謂今/院乃政和所遷雖與李䟽合但今獄庭有塔在及葛)¶
　(蘩記作熙寧己酉歳二年似與前說不同祥符/圖經今移在子城外西南隅前志云在譙樓西)¶
　司法㕔舊在子城内後以平橋南舊醋庫為之紹定¶
　三年趙汝渠重建并書額後有便坐東曰雲舍西曰¶
<pb:KR2k0029_WYG_022-30b>¶
　賦梅(劉平國/撰記)¶
　司戸㕔在府院西慶元二年重建㕔西小圃有翫花¶
　池采香徑秀芳亭飛雲閣㕔東有小山亭曰小蓬¶
　瀛池北有長嘯堂皆建人袁申儒所葺治并撰題名¶
　記又鄭霖撰壁記(鄭霖記尸曹之官㕔壁記尚矣吳/君天澤兩年成資節齋資尹辟置)¶
　(醴幕趣來不容緩辭余以續記為請余竊觀今之仕/者其迹如寄於其職分所當為者徃徃漫不之察既)¶
　(去若素不曾到又何暇此為哉余與吳君昆弟交久/矣素知其家學有守相繼登上科又能發明外氏龍)¶
　(川文藝公之學同志皆推之余來假守得君為僚助/我多矣君雖初筮其諳究官業如素然而職掌版籍)¶
<pb:KR2k0029_WYG_022-31a>¶
　(之外郡日受户婚之訟皆頼以决犂然當乎人心余/恨挽之不可得情之依依尤甚也觀君之所存未易)¶
　(涯涘然猶拳拳於此記者盖不以獨善為喜又将以/詔來者壁故有記他不復贅言姑道呉君之志云淳)¶
　(祐十年七月朔郡/守天台鄭霖記)¶
　兵馬都監廨舍在州衙東偏¶
　兵馬監押廨舍在州衙西偏有二所見祥符圖經¶
　路鈐衙在府西樓下東偏¶
　州鈐㕔在状元坊内¶
　路分㕔在鈐衙南¶
<pb:KR2k0029_WYG_022-31b>¶
　糧料院舊在譙樓西紹熙中陳景思刻石題名龔頤¶
　正撰記後以織里橋南沒官屋改為之¶
　監糴納倉㕔在姑蘇舘前淳祐中李煓重立題名(朝/奉)¶
　(大夫黄/濤記)¶
　轉運使㕔在郡治西偏熙寧七年徙治杭州(今傳西/館橋東)¶
　(醅酒庫即其故基又孫何自京東遷二浙於此/作三亭曰自公温故艤舟有三亭記見集中)¶
　發運司催綱官廨舍盧氏云按會要崇寧三年八月¶
　江淮荆浙等路發運司奏移自潤州至衢州催轄綱¶
<pb:KR2k0029_WYG_022-32a>¶
　運官於蘇州置𪠘宇¶
　提舉淮浙澳閘司盧氏云按㑹要崇寧元年十二月¶
　置提舉淮浙澳閘司于蘇州(以知崑山縣事鮑朝懋提/舉管翰依提舉弓箭手側)¶
　(序官置司人吏許於常潤蘇杭秀等州選差半年一替/仍令兩浙轉運司進奏官兼管發落文字從左司員外)¶
　(郎曽孝蕰/之請也)¶
　牌籍庫在大㕔西油榨庫在大㕔東¶
　炭庫牛皮庫並在大㕔西北　已上祥符圖經¶
　軍資庫在大㕔東南儀門左紹定五年鄒應博重建¶
<pb:KR2k0029_WYG_022-32b>¶
　甲仗庫在大㕔西紹定中鄒應博别建於瞻儀堂後¶
　改名安成庫(中有鎮庫鐵槍其上欵識云項王将廟/鍾離昧者乃淳熈中天慶觀造嶽神)¶
　(浚井/所得)¶
　公使庫公使酒庫並在設㕔東(按公使庫諸道監司/州軍皆有之取民以)¶
　(佐厨傳之費然正賜錢不多而著令詐収遺利故州/郡得以自取江浙諸郡酒歳遣中都官凡五六至至)¶
　(必數千瓶淳熈中尚書王仲行守郡與祠官范至能/胡長文厚一飲之費卒至數千緡又有公使醋錢諸)¶
　(郡立額自取於屬縣縣歛於民以輸之/小邑一歳不下數千緡人尤以為怨)¶
　架閣庫在設㕔西廊¶
<pb:KR2k0029_WYG_022-33a>¶
　激賞西庫在景徳寺東激賞南庫在盤門内右二所¶
　並紹定二年李壽朋剏¶
　武備庫在齊雲樓東城下寳祐中趙與&KR0696;立¶
　造酒庫在平糴倉西寳祐五年移公使酒庫改剏¶
　醅酒庫在西館橋東¶
　竹青庫在閶門外今有竹青塘¶
　四酒務在夏侯橋南¶
　抽觧塲在明澤橋南¶
<pb:KR2k0029_WYG_022-33b>¶
　香藥塲在羅城内(一云香/藥司)¶
　茭草塲在子城西(一云茭草局並/見祥符圖經)¶
　商稅務在子城西¶
　酒務在子城正南見祥符圗經(盧氏云按續記又云/稅務舊在驛前范文)¶
　(正公遷於西河/上公私甚便)¶
　太平恵民藥局在醋庫巷慶元元年建¶
　濟民藥局在魚行橋東紹定四年吳淵剏於廣恵¶
　坊之左自為記開慶元年馬揚祖重建于子城内路¶
<pb:KR2k0029_WYG_022-34a>¶
　分㕔之故址繼又遷於其北(吳淵記淵猶及見先生/長者談乾淳間事其言)¶
　(曰聖朝體列聖好生之徳毎以民命為重一念懇惻/無所不用其至乃至濟藥療病亦加宸慮一日忽遣)¶
　(中使宣索太平局龍虎丹既進御命捐其價十之九/盖聖意謂親甞則主者不敢茍直亷則貧者易以得)¶
　(嗚呼神農氏曰試百藥周官醫師掌醫之政令自十/全以至十失必次第而躬行誅賞實此意也近世天)¶
　(下郡國䑓府開設廣恵局以便民服餌皆所以廣此/意也姑蘇城大人衆余領郡適有春疫亟幸羣醫之)¶
　(良分比閭而治某人某坊某人某里家至户到悉給/以藥窶而無力者則予錢粟疾不可為者復予周身)¶
　(之具繇二月訖七月其得不夭者一千七百四十九/人因念倉卒取藥於市既非其真非惟不真且弗可)¶
　(以繼乃剏濟民一局為屋三十有五楹炮澤之所修/和之地監臨之司庫廩庖湢鑪磑鼎臼翼然井然罔)¶
<pb:KR2k0029_WYG_022-34b>¶
　(不畢總其夫匠木石之費錢以緍計者七千八百四十/五米以石計者三百二十三既落成復以二萬緍實之)¶
　(為市材費凡川廣水陸之産金石草木之品無珍不至/無逺不取兾有益於人故真其劑弗求贏於官故輕其)¶
　(直料置豊盈薌味芳烈較市之衒王賈石者相去不啻/萬萬列肆闤闠過者懽恱他日設遇流行之灾四時)¶
　(之沴則分醫以療捐藥以濟具為吳門之利蓋未有/已也恭惟聖天子仁同阜陵視四海之痒疴疾痛如)¶
　(在一體淵幸叨選擇出守是邦求牧與芻不收不勉此局/之設盖亦所以推廣徳意萬分一云紹定四年八月奉)¶
　(議郎直煥章閣知平江軍府/事就除浙西提刑吳淵記)¶
　慈濟局在府治東南夫子巷嘉定中剏作棺以給貧¶
　民¶
<pb:KR2k0029_WYG_022-35a>¶
　慈㓜局在府治東同樂園門裏寳祐中趙與&KR0696;剏(先/是)¶
　(淳祐七年理宗令臨安府置慈幼局収養遺棄小兒/支給錢米賃貧婦乳養民間願抱養者官與月給錢)¶
　(米三歳住支與&KR0696;/盖推廣上意云)¶
　作院在教塲西乾道四年姚憲建¶
　居養安濟院在社壇東建炎以來廢淳熙三年陳峴¶
　重建(有仁政倉籍官民田千六百六十畆得米七百/石有竒以給歳用提幹盧瑢記紹熙元年提舉)¶
　(張體仁人剏安濟院于城西南開禧三年陳耆夀益按/以田一千一百二十畆郡人滕成作増田記盧氏云)¶
　(國史崇寧元年知開封府吳居厚請置居養院處民/之鰥寡煢獨者以户絶財産給其費支河北轉運司)¶
<pb:KR2k0029_WYG_022-35b>¶
　(亦以為請又推廣之先是蘇文忠公知杭州日置病/坊一所於城中名安欒堂以僧主之至是為言仍改)¶
　(安/濟)¶
　安養院在州鈐㕔後舊曰醫院提舉林介建改稱(陳/耆)¶
　(卿記安養院在州鈐㕔後舊曰醫院寳慶中改今名/安養院尚書郎林介之使浙右也决而和威而愛罪)¶
　(自死以下周慮熟讞不得其情不上焉既而曰死於/刑吾不忍也而有死於病者若之何忍之於是安養)¶
　(院成郡府院四獄之以病告者而治其醫之政令大/㮣屋百礎田三頃飲食臥籍薫燎之物靡不具䕶視)¶
　(典領督之人靡不力貯藏頒給激犒之法靡不将簡/良才萃名刃以授大小醫而精煉治之囚氣畧不紓)¶
　(識之厯厯至囚亦至既至醫拯療如法洎愈因與厯/歸爭喜曰吾病憂死爾今遇公得不死果死可無憾)¶
<pb:KR2k0029_WYG_022-36a>¶
　(况生乎且吾昔之病未若今之病之愈之速也果死信/無憾也或曰囚冇罪者也果死死有罪者也醫有罪使)¶
　(不死豈過歟余曰不然均是民也均是耳目肢體也其/罪至死者法也縱不可生當死於法而不當死於病也)¶
　(或罪不至死而亦死於病官實死之也夫不能生其所/可死而至於死其可生是假獄以穽也如公之心惟見)¶
　(其可生不見其可死視其有罪也猶其有疾也則視其/有疾而欲生之尤甚於有罪而欲生之之亟也洪惟聖)¶
　(朝天覆春育尤拳拳岸獄事乃四月制下飭監司都守/以審克縷縷二百言公永讀訓詞蚤知徳意院之成今)¶
　(已一歳成而不墜可百世蓋好生之君與宅生之刺史紹/脗相合如此今而後囚固無憾公亦無憾也哉分名介)¶
　(熙名御史之子御史按行東浙有異績先後輝映克其/清謹庶獄有自來云寶慶二年八月天台陳耆卿記)¶
　廣恵坊在魚行橋東紹定四年吳淵剏自為記(吳淵/廣恵)¶
<pb:KR2k0029_WYG_022-36b>¶
　(坊記淵不肖劣聞先君子之訓曰先儒有云志伊尹/之所志學顔子之所學又云一命以上茍有志於及)¶
　(物於人必有所濟此吾之所以終身拳拳服膺而勿/失者也書曰一夫不獲時予之辜孟子曰思天下之)¶
　(民有不被堯舜之澤者若已推而内之溝中此伊尹/之所志也小子識之淵入耳注心三十年于此矣故)¶
　(自領一簿宰一邑以至貳一州佐一臺未嘗不日思/先君子言求所以及物濟斯民者迺庚寅之冬被命)¶
　(守姑蘇道過吳江橋下淵延見所部吏艤舟焉時夜/雪凝㮚霜風凜冽襲裘不知其為温附火不知其為)¶
　(炎於是惻然動心進左右而問之曰爾邦城大民夥/鰥寡孤獨癃老廢疾顛連而無告者其多乎曰然郡)¶
　(有廬以聚之有廩以食之乎曰否淵獨念言窮州陋/邑猶有所謂居養安濟之所吳門甲三輔多名守富)¶
　(課租不應有此缺典既領印即括夫田之沒入于王/官者廢絶于緇黄者未足則以公財市民膏腴者寸)¶
<pb:KR2k0029_WYG_022-37a>¶
　(積尺累厥數既登迺卜地鳩材為屋七十程總上木/夫役費錢緡九千六百八十米石三百一十七既成)¶
　(扁曰廣恵坊㕔堂耽如廊廡翼如男子婦人各有位/置倉廩庖湢井臼床几鼎鼐備具無一乏缺適然而)¶
　(疾病者又别室以居之大者人日粟一升半月錢三/十有三小半之米則三殺其一焉夏則湯沐冬有衾)¶
　(纊病有藥死有槥額以二百人為率亡者得續此其/大畧也竊嘗攷祖宗時在京有四福田院外郡有居)¶
　(養安濟院當時奉行惟謹甚者至有設㡩帳具酒食/其所全活不可勝記深仁厚澤與天同普此國家運)¶
　(祚之所以久長州縣長吏之所當遵守而廣恵坊之/所由以作也後之人與我同志尚思先儒之言益而)¶
　(侈之是亦上不負天子下不負所學之一端云若夫/租入多寡别石具載兹故不書紹定四年八月既望)¶
　(奉議郎直煥章閣知平江軍/府事新除浙西提刑吳淵記)¶
<pb:KR2k0029_WYG_022-37b>¶
　元宣化堂宋郡宅堂基或云即黄堂也元貞初治中¶
　王都中以舊春雨堂移建參政徐琰為題此扁推官¶
　㕔在府治右即宋都吏㕔大徳七年推官孫居仁吕¶
　良祐改廣之曰明恕延祐六年吕顯祖賈達又加開¶
　剏(判官理熙/伯雍為記)¶
　經厯司在府治東(門樓扁薊/丘李衎書)大徳七年經厯范子咸¶
　以兩淮發運司簽㕔改剏軒㕔東西廡後堂即宋䨇¶
　蓮堂基扁曰芙蓉幕(方進/辰書)其西厦為照磨㕔又為承¶
<pb:KR2k0029_WYG_022-38a>¶
　發司¶
　録事司在推官㕔西即宋通判東㕔¶
　司獄司在譙樓西北即宋司理院¶
　官醫提領所在譙樓南即宋察推㕔也大徳八年革¶
　隂陽教授司在譙樓東¶
　都稅使司在織里橋西即宋中和樓基¶
　䝉古字學在府治西南至治中置¶
　平凖行用二庫一在樂橋南即宋和豐樓也至元十¶
<pb:KR2k0029_WYG_022-38b>¶
　三年改造一在禪興寺橋南至元二十一年剏¶
　豐盈庫即宋軍資庫也至元十二年𨽻宣撫司十四¶
　年改為永豐庫𨽻平江路總管府十九年復改為¶
　豐盈¶
　省富藏庫分司在閶門外¶
　抽分竹木塲在郡城西¶
　恵民藥局在吳㑹坊側初以舊和豐樓為局延祐¶
　五年改建¶
<pb:KR2k0029_WYG_022-39a>¶
　雜造局在蔣家橋南至元二十一年置¶
　織染局在平橋南即宋提刑司也至元十七年改剏¶
浙西提刑使司在烏鵲橋西北舊作提㸃刑獄司建炎¶
　四年置使紹興初建㕔事後曰明清堂堂後亭曰留¶
　客曽逮剏(其父文清公幾命名/并為詩徐藏𨽻額)乾道九年諸路添置¶
　武提刑一員遂於舊司之東撤去幹官𪠘宇以其地¶
　作東㕔後復省罷(曽幾留客亭詩序逮子作亭於官/舍明清堂之後種竹殆千竿余名)¶
　(其亭以留客取老杜竹深留客處之句因題二小詩/云行到竹窮處有亭佳可逰境因吾子勝客為此君)¶
<pb:KR2k0029_WYG_022-39b>¶
　(留娟凈經時雨蕭條六月秋豈無他草樹涇渭不同/流○種竹無他事林間與客逰自應携手入安用閉)¶
　(門留静可過僧夏清宜對奕秋衰翁九節杖來徃亦/風流沈度汩汩多塵事長懐鳩杖逰毎因門可欵豈)¶
　(為醉相留静契竹林勝幽非草樹秋公今國耆艾砥/柱屹中流○持節推仍世林園記昔逰深藏事幽討)¶
　(長轡詎淹留己見山無盗欣同歳/有秋時容一嘯詠竊比晉名流)¶
　檢法官㕔在本司前紹定五年重建便坐曰毋不敬¶
　池北堂曰肖野寳祐中新作¶
　幹辦公事㕔在東㕔後有超然堂北齋開禧初陸子¶
　虞葺之及剏題名記寳慶三年趙時侑再新之(趙希/邁超)¶
<pb:KR2k0029_WYG_022-40a>¶
　(然堂記水心葉先生負天下重名淳熙十年賓浙右/提㸃刑獄幕士争宗師川赴荅應暇時賦詩超然堂)¶
　(上庭下檜䨇榦人手自種植從是堂名四播而草木/聲價隨重矣先生前建堂纔八年後二十二年山隂)¶
　(陸君子虞嘗經理葺治距今又二十二年風毁日剥/摧破弗支後人撑持茍歳月庭檜蓊鬱怪稍穿簷亦)¶
　(莫事修剪超然堂名在而已秦溪林公介從持節易/繡斧數月四明趙君時佐來幕下主和而賔敬政肅)¶
　(而事省一日諸曹從容以新堂請林公喜從曰吾志/久矣亟命吏市良材隣郡且屬君務偉舊觀給工度)¶
　(料不計也越月堂成堂後復剏屋曰晝永東西偏各/有新書房曰盡心曰一經移巨檜一株與先生手植)¶
　(檜欄楯對峙蔽以花栁翼以墻垣觀者目駭心動而/超然堂名迹始相稱君屬希邁曰子游先生門最久)¶
　(又辱林公知識顛末非子事乎夫聽宫室之圮壞不/事改作者常人所安也至於承廢處陋求作新而卒)¶
<pb:KR2k0029_WYG_022-40b>¶
　(莫遂者志士所未滿也豈作新一念與茍安者同哉/蓋力之勤惰在人而事之興廢在時時副人則可人)¶
　(勝時則不可超然欹傾非一日作新者又不知幾人/時或拘之人力雖至何益也君於林公一相晤語而)¶
　(新堂之志頓遂得非時在林公而君之人力因著乎/始吳人宗文正范公學後和靖尹公讀書武丘山士)¶
　(亦知慕向至先生以艮冶端範士軌學者於是人所/鋪張皆正響真脉而吳之士乃盛林公方彌節首命)¶
　(僚屬拜文正祠未幾祀和靖且饋存其孫子昔先生/淑敎池又拓新之林公志於率屬蓋在此不在彼也)¶
　(君林公門人超然既新而無復前日之卑隘淺陋於寒/焉持蹈於焉辯書而敢以遊觀荅其長乎堂南浚井)¶
　(冽可食檜隂覆其上君命曰䨇檜泉尊慕徃哲之心/益不自懈也書得隱歟寳慶三年八月朔儒林郎平)¶
　(江府嘉定縣尉/東甌趙希邁記)¶
<pb:KR2k0029_WYG_022-41a>¶
　添差幹辦公事㕔在飲馬橋南社壇巷寶祐中以沒¶
　官屋改剏¶
　凖備差遣㕔在烏鵲橋南寳祐初趙與訔請以沒官¶
　屋改剏凖遣余東復増葺之自為記¶
提舉常平茶鹽司在子城外東即舊鹽香衙也紹興初¶
　建咸淳四年宋遇再建後堂十年權使事潛說友重¶
　剏㕔事㕔事之東有觀風堂(米友仁/書榜)池傍有假山扁¶
　曰壺中林壑(寳祐六年改觀/風張即之書)池上二亭南曰揚清北¶
<pb:KR2k0029_WYG_022-41b>¶
　曰草堂㕔之西有宸翰閣(亦友仁/書扁)東北有宣恵堂(淳/祐)¶
　(三年程以/升重建)後舊有皇華堂(吳說書額紹興二十年王/珏重修紹定四年袁肅移)¶
　(建于宣恵堂後池北刻/皇華詩于壁自為之記)皇華之東又有尊美堂(亦紹/定中)¶
　(建/)其上有達觀樓後有清意亭(淳祐中趙/與弼建)㕔之東側¶
　有頤齋後有圃扁曰春熙圃中有望雲臺(紹興末楊/和王子倓)¶
　(持節/時作)池傍有繡春堂(淳熙十五年史彌正建范成大/書額即舊皇華堂嘉熙中趙崇)¶
　(暉重剏草堂/掲以此額)池中有鑑止亭(史彌/逺作)¶
　常平僉㕔在正㕔西南紹定中重建袁肅題㑹議之¶
<pb:KR2k0029_WYG_022-42a>¶
　所曰公是堂又為記¶
　幹辦公事㕔二一在檢法㕔北嘉定十六年沈省曽¶
　刻石題名一在郡樓西後改添差幹辦㕔¶
　添差幹辦公事㕔即郡樓西㕔西舊治也端平二年¶
　楊權重修有記淳祐二年趙與訔名曰諧清堂(取葉適/詩語)¶
　茶鹽司幹辦公事㕔有二一在醋庫巷恵民藥局東¶
　一在譙樓東後改發運司僉㕔¶
提領官田所主管文字㕔在禪興寺橋西北舊百萬¶
<pb:KR2k0029_WYG_022-42b>¶
　倉官𪠘㕔東便坐曰東菴咸淳七年家之巽剏并記¶
　發運司嘉熙三年九月置浙西兩淮發運司于平江¶
　以守臣兼領(時知府趙與&KR0696;遂兼副使仍以措置浙/西和糴繫銜既而又剏提領和糴所并)¶
　(節制司増置官吏先是和糴歳敷屬縣有田官民戸/寳祐四年糴至一百五十萬五年至二百五十萬景)¶
　(定中派買官民田以為公田永免浙西之糴/至四年八月有㫖省罷而節制司併歸于郡)¶
節制司後有談笑堂籌勝樓景定四年趙宗源撰題名¶
　記¶
　幹辦公事㕔在吳縣西南寳祐五年以民居改剏㕔¶
<pb:KR2k0029_WYG_022-43a>¶
　西有軒曰風雲壯懐傍曰鐙基月析皆陳鎮入幕時¶
　名前有臺亭曰横舟有陳鎮題名¶
　節幹㕔在子城内咸淳四年以濟民新藥局為節制¶
　司凖遣廨舍十年有劉坦題記¶
江南浙西道肅政亷訪司分司在譙樓東¶
海道都漕運萬户府在聞徳坊内有鎮撫所及各千戸¶
　所(至正末張氏改為分樞宻院有漕運邉公等政績/碑二今移置靈慈宫内鎮撫所理本府庶務  崑)¶
　(山崇明所江杭州嘉興所所常熟江隂所後松江嘉/定所  平  香糯已上諸  所在萬戸府  喬司空)¶
<pb:KR2k0029_WYG_022-43b>¶
　(巷内設置各治本/處運糧船户事)¶
　江淮財賦提舉司在織里橋東¶
　朱張財賦提舉司在閻橋北¶
　宫相府提舉司在城東¶
　稻田提舉司¶
　汴梁提舉司並在昇平橋¶
　善農提舉司在乗魚橋北¶
　平松提舉司在朱張巷(已上四處至正/間改為提領所)¶
<pb:KR2k0029_WYG_022-44a>¶
　集慶提領所在盛家帶上¶
都水庸田使司大徳二年立於譙樓東七年革罷至正¶
　元年復立於乗魚橋北後遷織里橋東以江淮財賦¶
　提舉司改創¶
　¶
　¶
　¶
　¶
<pb:KR2k0029_WYG_022-44b>¶
　¶
　¶
　¶
　¶
　¶
　¶
　¶
　姑蘇志卷二十二¶
