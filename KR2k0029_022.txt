# -*- mode: mandoku-view; -*-
#+TITLE: 姑蘇志
#+DATE: 2015-08-24 22:39:57.434869
#+PROPERTY: ID KR2k0029
#+PROPERTY: BASEEDITION WYG    
#+PROPERTY: JUAN 卷二十三
<pb:KR2k0029_WYG_022-1a>¶
欽定四庫全書¶
　姑蘇志卷二十三　　　　　明　王鏊　撰¶
　　　官署下¶
吳縣舊治秦漢時故處在子城東北打急路橋之東唐¶
　分州城東南地置長洲縣遂移置府治西北二里縣¶
　基本雍熈寺菜圃官與之互換云(雍熈砧基/作禇家巷)宋仍之¶
　元徙譙樓内府治之右至正末張氏遷於永定寺後¶
　(十六觀/堂舊基)淳熈十二年趙善重建縣門并書額寳慶三¶
<pb:KR2k0029_WYG_022-1b>¶
　年趙善瀚剏門樓淳祐三年魏廷玉重修前有井二¶
　亦善瀚剏西曰惠泉(施清/臣銘)東曰義井(唐梁肅記在春/秋時列國各有)¶
　(屬邑其主者魯謂之宰楚謂之尹晉謂之大夫秦時/天下始置令長宅一同之内操賞罰之柄有人民焉)¶
　(有社稷焉風俗善敗本乎身黎元安否繫其政其體/大矣自京口南被於淛間望縣十數而吳大國家當)¶
　(上元之際中夏多難衣冠南避寓於兹土參編户之/一由是人俗舛襍號為難治加以州將有握兵按部)¶
　(之重邑居當水陸交馳之㑹承上撫下之勤征賦郵/傳之繋倍百他縣夥乎其中不可勝紀大厯十一年)¶
　(天官擇可以長民者於是范陽盧公繇太原府祁縣/令為之外寛内明敬事而信政本於仁飾身以文下)¶
　(車三年闔境之人安居樂義而不知安樂之所從來/盖平以和也夫君子立身論道之通塞不論位之升)¶
<pb:KR2k0029_WYG_022-2a>¶
　(降吳縣下畿服一等公俯而為之抑選部為官擇人/而其履道從政所由然也予知者敢録其實書於東)¶
　(序以播其令聞時十四年二月甲子翰林學士梁肅/記此記得之𩔖書中若其姓名則不復可考矣郭受)¶
　(記厥今天下經用之所資百貨之所植東南其外府/也度淮而南濟江以東督府且十附城且百而田疇)¶
　(沃衍生齒繁夥則呉實巨擘焉予嘗登靈巖之巔俛/而四望畎澮脈分原田碁布邱阜之間灌以機械沮)¶
　(洳之濵環以茭楗則舄鹵磽确變為膏澤之野蘋藻/葭葦墾為秔稻之陸故歳一順成則粒米狼戾四方)¶
　(取給充然有餘出平胥口以臨震澤積水無涯兩山/對峙桑田翳日木奴連雲織紝之功苞苴之利水浮)¶
　(陸轉無所不至故其民不耕耨而多富足中家壯子/無不賈販以逰者繇是商賈以吳為都㑹五方畢至)¶
　(獄市襍擾縉紳以吳為樂土僑民閭里幾亞京雒為/政者急之則怨而駭緩之則弛而肆泛然而多容則)¶
<pb:KR2k0029_WYG_022-2b>¶
　(請謁紛紜幾至於骫法毅然而多拒則謗詈叢集必/困於逰談宰字之任信難矣右通直郎許君來領是)¶
　(邑直方不撓有骯髒之風簡易無苛得調胹之術盖/常急於豪猾緩於善柔整其大綱闊其細故為之期)¶
　(年而縣告治元祐六年霪雨敗稼吳民阻饑君日慰/藉而拊循之賑給務均䘏隠求實不事虚名而為文)¶
　(具也予以是知君之篤於從政也舉兹以旃則其於/整彫弊而應盤錯也何有焉水菑之明年君且代矣)¶
　(乃悉求前為此縣者之名氏爵里將書而刻諸石顧/其僚郭受曰吾為是俾來者有攷焉爾子為我序諸)¶
　(辭不獲命因㮣叙吳風而毛舉君政之一二許君温/陵人世為學家甚博而文異日顯用於時當不獨以)¶
　(循吏稱也元祐七年五月初一日縣尉兼河塘溝洫/郭受撰乾道三年范成大續記吳令壁有記尚矣唐)¶
　(大厯己未梁肅為之詞者令盧某所立石亡而文傳/本朝元祐壬申郭受為之詞者令許公輔所立石雖)¶
<pb:KR2k0029_WYG_022-3a>¶
　(存而中更兵燼缺裂無幾後七十有六年晉陵袁君/祖忠政成將歸始治二石更刻之又斷自建炎以下)¶
　(為之續記實乾道紀元之三祀歳在丁亥距大厯垂/四百年而題名三立相望可攷吏民以為盛事然吳)¶
　(之為壯縣固自昔志之氣俗之&KR0839;生聚之繁覽觀之/勝著於二碑者自若獨官事搶攘日不暇給必出於)¶
　(甚難而後能善治視昔𩔖不同者非特吳為然余行/四方所過縣邑數十百見大夫皆厭苦其官齎咨太)¶
　(息悔曏之來而憂後之不得脱余私恠其説甚哉何/至於此及切磋究之使一言其詳則曰古吏憂民而)¶
　(已今顧不然蕞爾邑負責猶數鉅萬晝夜薄遽唯錢/榖之知且不能報期㑹有如一日姑舎是而用力於)¶
　(民不崇朝百適滿矣彼齎咨太息厭苦而欲脱者真/有味其言哉今夫急催科則愧政專撫字則愧考兼)¶
　(善之誠難若袁君盖幾於無愧者其政先理而後情/弛例而舉法故吏不能並縁士不敢奸以私民有訟)¶
<pb:KR2k0029_WYG_022-3b>¶
　(自揣不當勝望寺門心醉郤去直者家居待報曰無/庸謁吏明府自辯此坐堂上再期人信之如一日至)¶
　(於大官之間須求於不有責課於非時則又從容辦/給弗以厲民率常最於他邑嗚呼可謂難也已旦莫)¶
　(去此至大官勢益易於為縣其所成就何可量按續/記所登載無慮三十人而未有顯者必將自袁君始)¶
　(儻余言猶信來者尚勉之八月十五日左/奉議郎主管台州崇道觀范成大記并書)¶
　知縣㕔祥符圖經云在州西北一里(前志云紹興/三年蔣結建)㕔¶
　西有平理堂天聖中徐的建後更名無倦(端平中王/良能為縣)¶
　(殿講蔣璨書氷壺二字掲于此/乃以唐姚元崇氷壺戒刻石)淳祐初改曰近民堂¶
　南北有小山南亭曰松桂北曰高䕃皆淳熈五年趙¶
<pb:KR2k0029_WYG_022-4a>¶
　不忿建㕔東有勤清堂淳祐初魏廷玉建(劉震孫命/名王遂記)¶
　開禧間吳機剏明恕堂饒虎臣改美錦堂山上有琅¶
　然亭東南有亭名河陽圖(銷收沚取桃/李雜植因名)又有拙軒莞¶
　爾清心二亭亦機所作¶
　延射亭在平理堂西天聖七年馮允成作(節度推官/章珉記胥)¶
　(臺故封為一都㑹郡領五邑吳實首之百里之封五/品之令曩歳限以常調治付中詮是將赤子奉其吐)¶
　(齧國家精求治本重字人之寄近制銅墨之任闕即/以京僚洎朝列或幕賔補之先是繼署占勝逼于閭)¶
　(閭綿厯歳祀梁木將壞乃有前宰棘寺丞徐君繕完/之圩墁訖功移符罷去則今南越郡計馮君實代之)¶
<pb:KR2k0029_WYG_022-4b>¶
　(也君世襲衣纓練明吏術下車未幾政用佳茂廼因/圓訟之隙周睨廨舎患無清曠之所得奉讌息之娛)¶
　(縣之西偏舊有幽圃俯於佛舎并吞仍歳君披圖按/籍命工糞除疊繚垣以入之繇是砥平其基而巋然)¶
　(為亭雲集枝築而岌乎為堋䕃以佳木之清畦以雜/花之英穿沼以𩔖滄溟築山以擬蓬瀛五畝之地百)¶
　(步之逕而佳致足矣君衆藝畢給愛客忘疲每缿筩/絶稀簿領多暇春華爛而在目暑風冷然罷扇秋英)¶
　(墜砌冬霰集楹君賞心樂事撃鮮為具召貴介公子/同僚諸英注弦筈以引滿擫絲管以度曲賽百嬌之)¶
　(楛矢爭半先之奕路中厨出乎豐饌而千里之蒓下/豉雕盤薦乎佳賔而庭山之橘厥包終日督過醉賔)¶
　(未去燭已見跋主歌未晞雖雒中之季倫山隂之辟/疆咸有名園雅好賔侣吾不知其彼為勝此為劣也)¶
　(亭之既成命賔以落之監郡集賢公嘉乃好事隨其/景趣悉為雅名掲於華牓觀者知意此用畧諸若君)¶
<pb:KR2k0029_WYG_022-5a>¶
　(愷悌之政殊尤之績采風謡者入境可知固不在因/亭以敷暢之也下幙不佞嘗從事於文墨請書締結)¶
　(之始謹用春秋之法異時宰是邑者集簪纓於斯豢/犬彘於斯惟其圖之天聖七年春三月二十有六日)¶
　(吳郡從事試芸臺讐書/郎武寧章珉字伯鎮記)¶
　西園多美石有太湖甲族不染塵移雲三亭¶
　丞㕔在縣門内東隅¶
　主簿㕔祥符圖經云在縣東今在丞㕔後¶
　尉㕔祥符圖經云在縣南七里盤門外盧氏云按尉¶
　司舊在教場西北隅紹興十四年趙伯建移今所慶¶
<pb:KR2k0029_WYG_022-5b>¶
　元三年趙希實重修有范希文石曼卿所書韓文公¶
　伯夷頌開禧初羅相改剏㕔事作師清堂又有軒名¶
　排青後改平逺黄震又改柏臺皆景定三年重修教¶
　場在其西¶
長洲縣舊治在府治後東北三里元徙譙樓内府治之¶
　左至正末張氏遷於本縣學西即宋舊治王元之所¶
　為記處(王禹偁記天下稱宰邑之賢者率以宓不齊/為稱首以彈琴化民民不忍欺謂得致理之)¶
　(要也殊不知行是道者不獨繫於人亦將繫於時矣/當時王室雖㣲皇經未絶有周禮在魯則單父豈曰)¶
<pb:KR2k0029_WYG_022-6a>¶
　(亂邦有聖人為師則子賤宜乎行道居百里之位得/諸侯之權社稷民人自我而已井田車賦得均其輕)¶
　(重刑罰教令得齊其寛猛凶荒水旱得專其賑恤農/時民力得聴其休息然則無私於心克儉於身辯田)¶
　(之腴瘠定賦之上下強暴者刑之以法孝弟者旌之/以禮寛其教以誘人峻其令以約吏時豐則歛之歳)¶
　(饑則賑之農有力而不奪役非時而不行闢之以庠/序誨之以禮樂使父子親兄弟友夫婦和然後祭祀)¶
　(以事鬼神行賚予以睦鄉黨自然懷土不散熈熈如/春弗知其然而然也在上者不鳴琴而何俟哉洎王)¶
　(道云亡霸圖孔熾大小相併強弱相攻區區子男宗/廟不保故傳曰漢南諸姬楚實盡之又曰楚縣陳盖)¶
　(縣之始也秦倂天下畫三十六郡則小國皆為縣而/𨽻於郡矣國之於郡猶身之有臂也郡之於縣猶臂)¶
　(之有指也國取於郡郡取於縣縣取於民是以臂指/撫民而自奉也由是田有暴賦丁有常庸春役而夏)¶
<pb:KR2k0029_WYG_022-6b>¶
　(不休朝令而夕必具小則懲之以役最大則隔之以/刑法豈惟道不能行亦將身就其辱遂使宰邑者茍)¶
　(禄食免笞罵而已昔人歎徒勞賦歸去者為是也向/使子賤復生亦將捨琴折腰奔走不暇况行道乎雖)¶
　(欲不顧其時不程其力亦猶建一指而扶天柱不其/難哉時使之然也長洲之名見吳都賦貞觀中分吳)¶
　(縣以建之垂二百年宰名氏縣誌闕焉錢氏享國幾/一百稔專建屬吏莫得而知皇上嗣位之二載漢南)¶
　(王歸於我國家始設官以理焉袁仁鐬首之王禹偁/次之其土汙瀦其俗輕浮地無柔桑野無宿麥餁魚)¶
　(飯稻衣葛服卉人無亷隅户無儲蓄好祀非鬼好滛/内典學校之風久廢詩書之教未行兼并者僣而驕)¶
　(貧窶者欺而墮田賦自重民力甚虚租調失期流亡/饑踵或歳一不稔則艱楚盈庭不能輯事矣至有市)¶
　(男女而塞責者甚可哀也盖隔中夏之政浸小國之/風使今聖人求理於上庶官陳力於下斯民之泰其)¶
<pb:KR2k0029_WYG_022-7a>¶
　(有漸乎禹偁非循良之才位凋瘵之邑仍以舊貫民/安仰哉㑹到任之明年大有年也先是有漕運者轉)¶
　(民歳租更送他郡苦舟楫之役糜堰埭之費者久矣/至是始聴民以本屬郡輸之從便宜也亦小康之有)¶
　(萌矣是歳獄訟縻繁賦調中考因鳩歛民瘼平議政/體總而刋之存諸㕔事待賢者以舉之所謂言而不)¶
　(能行者也時大宋雍熈三年正月九日守大理評事/知縣事王禹偁記此記兵火不存紹興十年知縣石)¶
　(珵重刻石/吳騏𨽻書)¶
　知縣㕔紹興初重建祥符圖經云在州東北一里餘¶
　茂苑堂在㕔事東紹興元年石珵重建中有百花亭¶
　尊美堂維摩丈室緑野軒緑筠菴淳熈九年曽栗繪¶
<pb:KR2k0029_WYG_022-7b>¶
　王元之像以祀改曰企賢慶元中復舊(米友仁茂苑/堂記長洲令)¶
　(尹石珵瑩中才髙氣剛嗜古好雅下車既久政成事/簡盖牛刀割鷄游刃裕如者邑廨之東有所謂茂苑)¶
　(堂前人取左太冲語帶潮汐之濬池佩長洲之茂苑/意也考之圖經即江為池距縣南七十里多厯年所)¶
　(髙岸為谷無足深恠訂之於古莫可得實視棟楹之/顛圮乃鳩工而函新之堂之南榮植以嘉木修竹竒)¶
　(芳蕙草鬱葱吐秀而森然敷隂如在邱壑邃深處與/堂相直曰百花亭即堂之西為建屋曰尊美堂其北)¶
　(龜首曰維摩丈室北向聚羣石如巖谷曰緑野軒又/南開竹逕曰緑筠菴皆増廣而掲以是名琴書雅玩)¶
　(陳列於中客至則閱古賞竒試茗烹飲必與之從容/竟日怡然自適曽不少倦後之君子游息乎其上要)¶
　(當勿復翦伐如甘棠之愛顧不懿歟紹興己未季夏/二十日襄陽米友仁元暉記方干題坐看孤峭却勞)¶
<pb:KR2k0029_WYG_022-8a>¶
　(神還是㣲吟到日曛松鶴認名呼得下沙鷗飛處聴/猶聞夜闌亦似深山月雨後唯關滿屋雲便此逍遥)¶
　(應不易朱衣紅斾未容君王禹偁移任長洲詩五首/移任長洲縣舟中興有餘蓬髙猶見月棹穏不妨書)¶
　(雨碧蘆枝亞霜紅蓼穗疎此行紆墨綬不是為鱸魚/○移任長洲縣孤帆冒雨行全家隨逆旅一夜泊江)¶
　(城身世漂淪極功名早晩成惟當泥尊酒得喪任浮/生○移任長洲縣窮秋入水鄉江涵千頃月船載一)¶
　(篷霜竹宻藏魚市雲疎漏鴈行故園漸迢逓煙浪白/茫茫○移任長洲縣辭親淚落衣折腰雖未晩搔首)¶
　(欲何歸曉月霜華重晴山栗葉飛江頭鷗鳥在應恠/不忘機○移任長洲縣沿流漸入吳見碑時下岸逢)¶
　(店自徵酤野廟連荒塚江禽似畫圖髙堂從别後應/夢宿菰蒲春日公舎偶題薄宦苦流離壯年心力衰)¶
　(鸎花愁不覺風雨病先知曉月晃竹屋寒苔疊槿籬/無人慰幽寂庭桞自低垂長洲遣興七十浮生已半)¶
<pb:KR2k0029_WYG_022-8b>¶
　(生徒勞何日見功名折腰米賤堪羞死負郭田荒好/力耕庭鶴慣侵孤坐影隣鷄應信夜吟聲年來更待)¶
　(賢良詔咫尺松江未濯纓○妻兒莫笑甑中塵只患/功名不患貧自覺有文行古道可能無位泰生民烟)¶
　(村舊業勞歸夢雪屋孤燈照病身投/老緑袍未休去九重天子用平人)¶
　歳寒堂¶
　匊月亭¶
　蟠翠亭仲幷建淳熈五年吕存中重修(龔頥正記申/國吕君宰長)¶
　(洲之明年行受代矣一日公退吏散約客相羊縣治/之圃時屬初夏紅紫事休宿雨收霽新緑鬱勃林采)¶
　(煥發菳葉左右屏列餘花錯落如綴珩珮有風徐至/芬香襲人乃命酒坐蟠翠亭上君指柱間仲公彌性)¶
<pb:KR2k0029_WYG_022-9a>¶
　(之詩有云樛枝宻葉翠虬蟠者曰名以是為花故也/余居此之日久矣率夜漏未盡五刻起視事漏下五)¶
　(六刻猶不得息壯懷倥偬於簿書期㑹間領畧于此/盖不一二數也適少間拾餘材為支其將傾葺其甚)¶
　(弊朽腐則新之敗蠧則墁之示不欲以將去而怠其/事焉方此佳時一杯相屬客盖盡歡於是楚人龔養)¶
　(正使折花侑坐起以酒屬君曰夫草木之生其性也/遂深山大埜清曠廣莫春敷秋隕付榮瘁于自然亦)¶
　(復何有不幸而名人從而玩之封植矯揉揠助其長/而人方以為異而喜要非其性分也士而志於用小)¶
　(而小大而大其得而遂耶達者視之犧象孰先於楓/栁蓬艾孰後於蘭茝耶抑余聞卭蜀山林中此花如)¶
　(積欒城蘇公詩半垂野水弱不墮直上長松勇無敵/等詩㮣可想見君賢者後號有家法周旋州邑老益)¶
　(更事且有用於時顧欲遂其私且不可得若余者其/將遂余生乎異時尚記前後二公之詩見此花為一)¶
<pb:KR2k0029_WYG_022-9b>¶
　(笑君引飲釂遂書以記之/時淳熈戊戌四月上澣也)¶
　泰民堂在縣圃淳祐十年龔潗建(陸徳輿記長洲龔/令君作堂縣圃摘)¶
　(翰林王公壁記語扁以泰民既屬予書且諗以記予/愳專斯堂之美遜者再請益勤予不可得而遜在易)¶
　(上坤下乾泰陽氣下降隂氣上騰隂陽訢合萬物生/遂天地之泰也王澤下流物情上達上下相孚百姓)¶
　(恱豫君民之泰也天地之泰天地不能自泰也必有/賴於贊化之主君民之泰君民不能自泰也必有賴)¶
　(於宣化之臣宣化之臣其最近於民者莫令若也令/最近民使民之泰則易然盖即泰之卦觀泰之象思)¶
　(所以致泰之由乎泰之六爻惟九二言治道為詳其/曰包荒用馮河不遐遺朋亡者包荒含容也馮河斷)¶
　(制也不遐遺無忽於小朋亡無牽於私交泰之兆庸/實繋於此反是則不交不交否矣然則令之於民)¶
<pb:KR2k0029_WYG_022-10a>¶
　(可忽必也居之以寛納之以仁學愛之化如彼武城/率之以信斷之以明不擾之政如彼蒲庭毌頑之忿)¶
　(毌細之鄙當若上蔡視之如子毋邪爾思毋側爾蹈/當若姑藏不改其操如是則氣之所通和之所致薫)¶
　(為嘉祥以蟠以際民其不泰乎其或弗操弗鉏弗究弗/慮如彼曲阿徒事求譽為酷為豺為暴為驚如彼義)¶
　(縱治法行治愁嘆不聞疾疢不顰有若謂南罔念恤/人利障不屏欲源不澄有若陳倉率歛自營如是則)¶
　(氣之所閼怨之所鍾形為咎證是萃是叢民其可泰/乎一邑者天下之積也一邑之泰天下之泰所由推)¶
　(也一令之賢一邑之泰所由致也董子曰今之郡守/縣令民之師帥也夫惟聖明在上師帥之賢參錯天)¶
　(下則天下之民胥泰矣長洲地大物繁臺府鼎立夙/號難治君處之裕如知所先後户庭無滯訟田野無)¶
　(寃聲始至撤犴狴新之將去以空囹圄盖十數年未/有王公所謂生民之泰其有漸乎幾之矣觀君名堂)¶
<pb:KR2k0029_WYG_022-10b>¶
　(可以知君用心後之來者毋第以零陵三亭視是役/也經始於淳祐庚戌八月落成於十月為楹若干為)¶
　(費若干役成而民不知又可書也已君名潗今淮東/常平使者基先之子其賦政固有源流云中奉大夫)¶
　(新改差知温州軍州/事陸徳輿記并書)¶
　芳秀樓在㕔事後寳祐五年李念祖建¶
　丞㕔在縣治西淳祐初重建(方杼記國家建官倣唐/舊制自九寺三監萬家)¶
　(之邑率置丞員所以重其任貳其長也邑於民為最/近丞於邑無所不當理漢後元之詔曰縣丞長吏也)¶
　(長洲為縣創於唐天后朝乾元中置為長洲軍至大/厯間已而復舊國朝中興吳居三輔長洲土廣民衆)¶
　(素號難治為丞者非材術兼茂有理人之績莫得而/著稱焉浚儀趙君帝室之胄沉酣經學挾其所有取)¶
<pb:KR2k0029_WYG_022-11a>¶
　(甲科佐江隂幕淳熈改元轉而丞兹邑視民如愛子/馭吏如束濕興利除害邑人宜之君涖官葉再黄矣)¶
　(政成而民有餘力年豐而物不疪癘視事之所棟宇/欹橈榱桷朽蠧上漏下濕殆弗可居於是發私財以)¶
　(佐其用度故地以全其基役以麋至工以巧獻無損/於公無擾於民㕔事廊廡輪奐一新為三十餘間塈)¶
　(涂整宻瓴甓堅滑髙其閈閎固其垣墉使後之居者/得以賴其利焉工既告成邑士願紀其歳月以傳示)¶
　(將來杼居是邦見聞君之政稔矣凡今之人視官舎/猶逆旅顧弗毁而加葺者已無幾積在官餘祿為居)¶
　(閑之助亦理然也君秩行滿又斥家財以給費求古/循吏罕見儔比貪者聞風庶亦知勸噫昔之建一堂)¶
　(剏一亭猶侈其事以詒後人若君謨之清暑子瞻之/喜雨是矣觀君此舉匪為翫游之所加於人數等其)¶
　(可無書乎君所以設施於一邑特其小小者耳推而/上之庸可既哉姑書以為記云淳熈四年三月朔莆)¶
<pb:KR2k0029_WYG_022-11b>¶
　(陽方/杍記)¶
　主簿㕔宻邇縣西紹興十七年尹機重建(黄士特記/長洲主簿)¶
　(㕔在縣治少西紹興十七年縣長尹侯機所建也經/始茍簡計不及逺矮屋數椽陋甚歳久盖障穿缺支)¶
　(柱欹危潦雨至上漏下濕坐榻一日數易夜聞聲砉/然則愳其覆之壓也慶元丁巳仲冬上澣予承乏庀)¶
　(職既弛瞻顧鬱悒則有意圖新焉然簿職卑力涼毫/髪公費皆仰給於縣曩時長官或秦越相視居此者)¶
　(憚煩避謗蓄縮不敢謀因循歳月則棄去若傳舎亦/勢然也予獨癡不自止試令梓人平章以圖來諗竹)¶
　(瓦木石計㑹纎悉業已素定越二年乃以請於令大/夫黄公宜治縣有聲而友僚佐如兄弟喜曰此公家)¶
　(事耳子能躬其勞吾何靳焉於是考日鳩工昉於季/秋之戊申迄於仲冬之己丑貿材於市募庸於肆民)¶
<pb:KR2k0029_WYG_022-12a>¶
　(不與知而工以辦告靡縣帑之緍四百五十有八廪/斛二十有四餘亦捐俸百千以佐用前門一間廊屋)¶
　(八楹㕔東西偏翼以兩軒可待賔至寢之後為丈室/安明窓四向時暄涼啟門甓以禦濕於娛親為宜繚)¶
　(以垣墻髙丈餘闢小徑通縣圃其西有敗屋數間撤/舊取新為圊湢庖爨之所是居也不侈不庳於今若)¶
　(未足視昔則已夸予且滿去後來者無忘營剏之難/以時増葺其將多餘前功不則因弊塞墐亦可為數)¶
　(十年之利然非余所料也書生每事欲/正與北山愚公可同一笑姑識余意於)　(無窮之思/時六年庚)¶
　(申三月初吉長樂黄士/特記山隂孫應時書)¶
　尉㕔祥符圖經云在齊門外去縣三里(續志云在齊/門外縁塘一)¶
　(里/許)淳熈十一年曽復重建㕔西有臺扁曰竒軒¶
<pb:KR2k0029_WYG_022-12b>¶
崑山縣舊治宋縣治即今治紹興二十六年知縣程沂¶
　重建舊傳孟尚書捨宅為之故今猶祠孟於縣門内¶
　之東(葉子強記崑山秦疁邑也天下壯哉縣五季雲/擾四方棊於兵吳越雖保有所履然詩書仁義)¶
　(之事缺焉國家文經海内始嚴令守淮海王以版圖/歸時邊公倣治呉最首賜璽書褒徙以來尚旄頭紫)¶
　(㣲間能即學立夫子廟北門王公元記之故比地翕/然趨於文至今好學而知禮尚孝而先信乃有昔之)¶
　(流風焉畺岸海江夷曠沃衍者數百里一山巍然恠/石錯立井井闤闠間又有室屋林壑之勝士大夫自)¶
　(京都來官者樂之觀遊詠歌未覺身逺其歆艶者至/合省寺賦祖帳之詩繇此以相以輔小郤言語侍從)¶
　(之班踵相躡也而其意依然于是二百年間風流緼/藉續續可紀又建炎間敵獨不侵薦紳北來樂其土)¶
<pb:KR2k0029_WYG_022-13a>¶
　(風而居之宦逰間多勝事益號佳邑屬歳縣計蹙束/須入者聞其名相與駭汗若蹈甚畏豈先後難易若)¶
　(是不同邪亦才術限量之或異邪不然則今之所謂/不足非古所病邪曷其趨違異見如此漢之郎官上)¶
　(應列星出宰百里晉之舎人洗馬妙天下選然不更/長吏不得為臺郎今天子重字民之官褒庸旌善使)¶
　(觀瞻者以為榮顧力所底爾因仍規畏其可哉子強/至之踰年勞於耳目思慮之外廼喟然而歎信學力)¶
　(之未至則諏諸前人以矩範焉然所傳止自崇觀間/益稽史諜碣識得自雍熈以次五十有六人序而鑱)¶
　(之石尚俾來者知前輩優游庶幾勉之淳熈丙申六/月縉雲葉子強記并書宋張方平崑山初秋觀稼回)¶
　(縣署與同寮及示姑蘇幕府邑民三萬家四邊湖海/遶家家勤穡事市井嬉游少荐歳逢水冷饑勞何擾)¶
　(擾我來忝撫字見此心如搗去秋僅有年髙田尚停/潦今幸風雨調皆話天時好春喜鵲巢低夏更蟬聲)¶
<pb:KR2k0029_WYG_022-13b>¶
　(早吳民以此候旱澇飢穰拏船袂參差葑岸縈回繚/蓺挿暮更急車聲達清曉紡筥猶掛壁何暇張魚鳥)¶
　(我時行近郊小艇穿萍藻渚長葭薍深野沃𥝧稏倒/孺子逺餉歸閒暇顔色飽預喜省敲笞租賦可時了)¶
　(歸來軒館清曠蕩盈懷抱衙退人吏散庭廡間窈窈/露篠映孤亭風荷動幽冶置身木鴈間兹焉願終老)¶
　(顛蹶走榮利况余拙非巧鱸鱠飯紫芒鵝脂酒清醥/紫芒鵝脂稻名悵然懷友生虚齋為誰掃  周承勛)¶
　(題縣圃藴輝亭瓦礫頻年積耡耰十莗功旋移低地/碧頗雜亞枝紅對酒逢寒食慿欄接暖風墻慳天自)¶
　(闊堪送/北飛鴻)¶
　皷樓嘉熈丁酉七月圯淳祐己酉重建¶
　頒春宣詔二亭在縣樓左右紹熈三年知縣李禂建¶
<pb:KR2k0029_WYG_022-14a>¶
　平政堂在縣治内舊名琴堂知縣李伯長改今名¶
　清心堂初名讀書堂知縣葉子強建¶
　松闕林知縣項公澤建已上在縣治南¶
　縣圃在縣治内東偏葉子強築¶
　錦香亭　弦歌亭　蕰煇亭　樂全堂咸淳四年知¶
　縣林桂發建已上俱縣圃内¶
　丞㕔在縣治東¶
　簿㕔在縣治西有西堂淳祐九年主簿吳堅重建易¶
<pb:KR2k0029_WYG_022-14b>¶
　名覽煇¶
　髙士軒在覽煇堂之西吳堅建¶
　縣尉司在縣治南内有隠齋笑月亭分翠軒皆王尉¶
　齊輿建¶
　殿丞廨舎在縣西南¶
　廵塘廨舎有月波臺並在縣治西南¶
　監務㕔在縣西南¶
　本府節制司酒庫¶
<pb:KR2k0029_WYG_022-15a>¶
　節制司太倉巴城許務髙墟四酒庫¶
　贍兵酒庫在縣東故近民館也¶
　醋庫在縣西南¶
　户部漳浦石浦新永安三酒庫(各以贍軍吏部掲闕/注官課入版曹兩浙)¶
　(漕臣提領其事月/解徑詣臺縣無預)¶
　商稅茶鹽場在縣東南¶
　黄姚鹽場¶
　酒稅務在縣西南二里又有酒坊在縣東南百餘步¶
<pb:KR2k0029_WYG_022-15b>¶
　安懷坊在舊治東北一里淳祐十一年項澤建以處¶
　老病貧乏之民(始崇寧三年詔州縣置居養院以存/老者安濟坊以養病者紹興十三年)¶
　(令户部措置支常年錢米人/日一升錢一十文小兒半之)¶
　惠民藥局¶
　養濟院¶
常熟縣舊治舊縣廨多宋治平間屋㕔東北有琴堂紹¶
　興中孔瓚重修淳熈中劉頴改扁學愛四年曽棨新¶
　作寢室舊有君子堂共賦堂慶元四年孫應時重建¶
<pb:KR2k0029_WYG_022-16a>¶
　又於㕔東創笑軒葺後圃為亭曰友山西為夾墻繚¶
　寢室後以通西偏為亭於西北曰是亭亭之南即共¶
　賦堂後累石山與君子堂通嘉泰二年何兖重建元¶
　陞為州治廨仍舊(曽慎記常熟為縣其來久矣舊為/毘陵郡南沙縣至梁改為常熟自)¶
　(梁厯唐由唐迄於偽吳幾數百年前尹是邑者姓名/莫或紀録故不得而考焉本朝太平興國中錢氏以)¶
　(圖籍歸於京師始於縣令蔣文懌至元豐初知縣宣/徳郎劉極求得其姓名凡四十有二人列之板牓置)¶
　(於㕔壁角自此來尹者至則書之觀其間相繼登金/門上玉堂儀羽臺閤正位樞極盖翩翩焉未見其止)¶
　(余因承乏慮板牓不足以久傳於是命工鐫之於石/立於㕔之左闕者補之庶為不朽之傳宜觀名列以)¶
<pb:KR2k0029_WYG_022-16b>¶
　(勸方來俾尹斯邑者知夫儒之効愷悌及民福延百/里庶幾乎刋石而無愧也紹興二十一年九月魯國)¶
　(曽慎/記)¶
　知縣㕔頗雄偉嘉定初葉凱於隔舎南闢軒曰簾晝¶
　寳慶二年惠疇於後圃創景言閣紹定四年史彌厚¶
　治東圃建堂後戴衍扁為讀書堂嘉熈初王爚因學¶
　愛堂之舊重創易曰道愛淳祐十年别搆治西圃移¶
　讀書堂於其中亭曰直節遂廢東圃¶
　丞㕔在縣治東淳熈初丞張孝伯重建㕔事其燕坐¶
<pb:KR2k0029_WYG_022-17a>¶
　曰涉筆曰篤素軒¶
　簿㕔在縣治西與丞㕔對淳熈間簿蕭逵重修㕔事¶
　有燕坐曰愛蓮靜暉寄隠淳祐十一年簿唐世中復¶
　新其堂榜曰均政¶
　尉㕔在縣治北二里鄰順民倉紹熙中尉趙笈夫創¶
　㕔事後小閣曰樂山改曰挹翠復易曰斗堂北有小¶
　圃二亭曰藏春曰野趣淳祐八年尉周介夫通葺新¶
　之㕔西軒曰梅隠後臨流築亭曰濯纓¶
<pb:KR2k0029_WYG_022-17b>¶
　宣風樓在縣治西紹熈辛未曾慎建紹興四年葉知¶
　機更曰慶豐自此至賞心亭皆𣙜酤之所¶
　燕喜樓在縣東¶
　㫖清樓在縣西北¶
　春風樓在縣東迎恩橋南¶
　賞心亭在縣西即舊弦歌舘¶
　縣樓永平時所建紹興二十一年太守徐琛篆額(乾/道)¶
　(間趙善括易以林/東篆刻石㕔側)慶元己未孫應時修之左右有亭¶
<pb:KR2k0029_WYG_022-18a>¶
　左曰御筆手詔右曰寛恤事件¶
　國用庫在縣中門西廡¶
　省庫在縣㕔左¶
　苗倉庫在縣㕔左¶
　軍糧庫在縣治西南¶
　醋庫今但存醋庫橋¶
　户部贍軍塘頭河陽原塾支塘四酒坊¶
　酒稅務在縣東北坊橋¶
<pb:KR2k0029_WYG_022-18b>¶
　市易務在尉廨西南猶有市易務巷¶
　本府梅李尚墅徐鳳塗松陸河五酒坊¶
　馬軍司莫城五林二酒坊(凡諸酒坊課額盈虧縣皆/無預然酒不越境内或有)¶
　(私釀則訴諸縣/縣為懲治而已)¶
　養濟院¶
　惠民藥局¶
吳江縣舊治宋舊治祥符圖經云在縣城内運河北元¶
　與國朝皆仍之縣門舊有敕書樓三間紹定五年李¶
<pb:KR2k0029_WYG_022-19a>¶
　椿新之(李處全敕書樓記松陵令趙公伯虚為邑二/年其農桑勸其獄訟簡其簿書錢穀治辨學)¶
　(有新田三髙有祠百廢具興不為茍歳月計先是建/炎中國步方艱而邑當敵衝祝融回禄相其虐自後)¶
　(踰四十年閎宇庳陋夷於民編乾道強圉大淵獻公/始撤之為新門培基取材百用先具梓人執斧斤以)¶
　(聴畫至瓦甓坯釘亦出於公之指授焉其始於秋而/落成於冬遲速之程不㣲於素飛樓干霄與江山長)¶
　(雄環視具區笠澤之廣雲烟卷舒濤瀾吐吞舞鴻鵠/而歗魚龍為三壯觀公乃以季冬之月盛服率佐屬)¶
　(奉詔敕其上用以鎮撫其社稷億寧其神人遺民故/老告語子弟咸謂役不踰時而功倍於昔㣲令尹不)¶
　(復見此矣是時距公終更甫旬月公不以欲去怠其/事朝夕於斯迄用輯成真古之用心也使今之人用)¶
　(心皆如公君家之事尚有不舉者乎故予樂為之記/乾道元年左承議郎新權發遣沅州軍州事李處全)¶
<pb:KR2k0029_WYG_022-19b>¶
　(記/)¶
　知縣㕔紹定李椿重建袁肅題曰琴堂移舊堂於東¶
　名曰清簡西築室曰誠齋㕔東曰圖思(易祓/書扁)㕔後有¶
　仰髙觀政環翠三亭並在縣圃中¶
　丞㕔在縣西南紹興元年宋應重建紹定二年許景¶
　迂重修㕔西有景袁堂(袁名韶樞宻/越國公也)湖濵有與永亭¶
　即舊湖山堂嘉定中趙晞賢修號為江湖竒觀¶
　簿㕔在縣西乾道三年髙文虎重修又建曽程堂以¶
<pb:KR2k0029_WYG_022-20a>¶
　旌前政曽楙程俱之賢淳熈六年曽公之孫樞再修¶
　之嘉定五年謝杰重立(㕔扁真文/忠公書)寳慶三年龔應之¶
　重建門屋紹定四年趙勲夫復新堂宇有囬車舘與¶
　㕔相對(李處全曽程堂記余同年友髙君炳儒主吳/江縣之簿二年既請於府縣以新治舎又即)¶
　(其西作堂三楹為退食之所規制穏宻不庳不隆榜/之曰曽程以禮部尚書贑州曽公㮊中書舎人信安)¶
　(程公俱嘗為此官示尊賢也且屬余記之余㓜侍先/君獲拜二公席蓋知其文章議論軒輊一時在京師)¶
　(已嶄嶄有人望曾公既登華近而程公亦賜第擢舘/閣迄為中興第一流先後典内外制渡江文物追配)¶
　(中原二公有助焉其去此雖逺而流風遺迹猶或可/攷尚友昔人炳儒得之矣炳儒行終更去一紙書入)¶
<pb:KR2k0029_WYG_022-20b>¶
　(光範門諸公當爭挽致之由西垣入北扉丹青帝謨/鼔舞羣聴則於二公何羡雖然孔子之賢賢孟子之)¶
　(論世其尊徳樂道之風可少廢邪後之君子將有取/於斯文乾道三年四月朔日贊皇李處全記范成大)¶
　(新修主簿㕔記州縣之任古謂之宦遊豈直以斗升/易農而已哉名山大川雄尊竒秀之境從事其間足)¶
　(以窮覽觀而昌神明古之君子固有樂乎此矣松江/大湖水國之勝當天下第一四方好事者想像其處)¶
　(欲至而無繇今行臨東南士大夫假道以走名場與/夫商賈百族櫂船而逐利者飈颿相摩此其人皆有)¶
　(所期㑹囂呼爭先亂次以濟終夜洶洶有聲其勢豈/能少留而一寓目是雖日過乎前而與未始至者奚)¶
　(辨余家吳門莽蒼在望又無聲利火馳之役宜能數/遊而躬耕作苦正爾少暇日私念誠得築室葦間卜)¶
　(隣三髙以朝夕於斯吾樂可勝計邪乾道丙戌八月/既望間從容汎舟垂虹主縣簿髙君炳儒適新作治)¶
<pb:KR2k0029_WYG_022-21a>¶
　(所落其成余與觀焉盖自始役至是財七十日而門/閎髙昭牖户靚深髹續甓鏝皆中度程既聚廬之百)¶
　(須無一可恨而為之讀書之齋休坐之堂脩竹繞圍/光景瀟然所謂垂虹者乃在其旁數十百步耳夫出)¶
　(有江湖之趣居有清燕之適此固古之君子宦遊之/樂而余素願朝夕於斯而不可得者炳儒之職㑹計)¶
　(當而已無催科敲朴之煩奔命將迎之勞而有可樂/者如此於是求文以為識余聞漢髙士不為主簿孫)¶
　(子嚴徙舎而有喜色士未遭隨所遇而安其可愧者/不在我也炳儒有文學行誼而不卑其官又作意而)¶
　(新之視祭竈請比隣有加焉其志固未易量姑為叙/其所可樂以告後之賢者使共之明年二月一日順)¶
　(陽范成大記并書左廸功郎平江府吳/江縣主簿主管學事四明髙文虎建)¶
　尉㕔在縣東嘉泰中彭法稍葺嘉定間黄翥重建紹¶
<pb:KR2k0029_WYG_022-21b>¶
　定五年王龍從增剏於東偏後圃有梅亭¶
　惠民藥局¶
　養濟院在縣西北柵頭淳熈間剏後又増廣之¶
　稅課務在縣治東子務三所在震澤同里平望¶
　抽分場在本處¶
嘉定縣舊治縣樓宋嘉熈四年七月圯於風閏月鄭霖¶
　重建¶
　知縣㕔後有公忠堂憇召堂熙春臺當山樓紹定四¶
<pb:KR2k0029_WYG_022-22a>¶
　年趙與祐建讀書林淳祐九年林應炎建¶
　水竹亭在縣内淳祐十年林應炎建¶
　濟川亭在縣前寳祐元年沈輝建¶
　丞㕔在縣治西嘉定十三年陳采剏至端平三年謝¶
　奕恭成之¶
　主簿㕔在縣治北拱星橋左嘉定十三年趙汝備剏¶
　至十五年黄自誠改㕔事淳祐十一年趙孟奎皆一¶
　新之¶
<pb:KR2k0029_WYG_022-22b>¶
　尉㕔在縣治南舊法華菴基也嘉定十三年趙希炤¶
　剏至今有教場射亭¶
　新江酒庫在縣南二十四里¶
　徐公坊酒庫在縣西二十四里馮橋¶
　侍衞馬軍司酒庫在市西課解淮東總領所¶
　江灣鹽場在縣東南八十里係江東清浦¶
　黄姚鹽場在縣東北五十里附下砂場挿煎¶
　酒務在縣衙西¶
<pb:KR2k0029_WYG_022-23a>¶
　商稅務在縣東市嘉定間立¶
　和豐樓在縣市淳祐十年林應炎移剏嘉慶樓於市¶
　西¶
　惠民藥局在縣市西太平橋北¶
　養濟院在縣市西登平橋西北¶
　元幕官㕔在縣治東廡延祐七年提控案牘陳鼎建¶
　立㕔名佐正¶
　䝉古字學在譙樓東至正五年劉文質建架閣庫在¶
<pb:KR2k0029_WYG_022-23b>¶
　州治後東偏至正五年知州劉文質新建¶
太倉州舊治宋平江府節制司酒庫　節制司太倉等¶
　四酒庫¶
　醫學在文廟西¶
　養濟院在州治西¶
　惠民藥局在鎮民橋南¶
　抽分竹木場元置在長洲縣而分辦於太倉國初設¶
　官於本府分辦如故今廢¶
<pb:KR2k0029_WYG_022-24a>¶
　蘇州府船場在小北門外洪武五年靖海侯吳禎建¶
　今改為厲壇¶
　兩淮都轉運鹽使司分司在長春橋西永樂二年剏¶
　今廢¶
　滄江風月樓在北巷口元之酒館也¶
　安樂堂在海寧寺西憇養病卒¶
崇明縣舊治元縣㕔舊扁曰敷政郡守任子明書後改¶
　曰無倦後堂在小山前扁曰奉公後改自公(蔡景行/重建崇)¶
<pb:KR2k0029_WYG_022-24b>¶
　(明州記皇元慎選守令分治海隅職專而任重事有/利害令舉以行重邦本也善為政者審其勢而度其)¶
　(宜則民不勞事不繁而易底於成此崇明州之所以/遷而其理之所當重建也崇明為維揚屬州斥鹵衍)¶
　(沃中海而居非舟楫莫能至州之境日為風濤蕩擊/浸及理所且歳久署宇時陋有司視若傳舎秩滿即)¶
　(引去忽焉不加慽慽於其心至正十一年達嚕噶齊/巴哩雅侯始至歎曰吾奉天子命來守是邦民之休)¶
　(戚繫於上吾民兢惕既無以奠厥攸居又署宇若是/是皆事之所當先者烏可委其責於後人而弗之察)¶
　(也於是周爰咨度得地於州之北十五里曰東沙出/海稍逺遂遷焉侯首捐己俸為之倡而知州程侯同)¶
　(知州事王侯用是其議俾州吏錢實施思敬魏徳新/董其役州之人士聞而樂相者奔走恐後掄材庀工)¶
　(其制尤宏於舊工興於十二年之三月落成於明年/二月黄堂重嚴門廡輝映幕㕔吏舎譙樓庫庾靡不)¶
<pb:KR2k0029_WYG_022-25a>¶
　(完好環州有垣環垣有壕周衞緻宻經畫殊至侯復/念朝廷以六事責備守令而教為之首乃先創孔子)¶
　(廟大闡學宫仍増廩給之糧若干石以為士養師徒/弦誦洋洋盈耳思有以振起次及祀典之神食於其)¶
　(土者咸新廟以祠至若軍校萬夫長府率皆崇敞雄/偉式稱演武之所工畢其耄倪雜然而至舉唶唶相)¶
　(告曰吾儕小人不意今復見是州之鉅麗如此實有/以聳吾民之視瞻也不可以不記遂疏其本末介州)¶
　(士董仁禮來諗記於予時予職教崑庠而婁江與崇/明相望僅百里間每獲聞巴哩雅侯為政之善民之)¶
　(頌之若出一口嘗欲一艤舟東沙造觀新州以挹其/土風之美繋官於兹願莫之遂廼今庶托文字載名)¶
　(其間抑何幸焉嗟乎民不可慮始而可與樂成事特/易於因仍而難於首創是州之民始亦懼其役繁將)¶
　(無以致其力終則樂其功成而為無窮之利非侯之/力足以任重才足以立功能若是乎雖然為政之道)¶
<pb:KR2k0029_WYG_022-25b>¶
　(豈徒奉法制宣禁令而已若侯者誠為民之司牧能/為之深謀逺慮審其勢權其宜而民賴以寧者也後)¶
　(之來者樂署居之廣而思創始之不易專心一力無/曠厥職以侯之心為心則崇明之民殆相安於悠久)¶
　(矣前年海宼犯境侯親率義兵奮矢石扼其要衝而/悉力攻之海宼由是遁去侯之可書不一而足兹姑)¶
　(述其設施之次第刻之樂石以慰邦人之思去而不/忘耳侯唐古岱早備宿衞由雲南討賊崇勲權太府)¶
　(監管勾願終外艱服闋授平江路總管府判官/今為州云平江路崑山州儒學教授蔡景行記)¶
　吏目㕔在州廨左扁曰蓮幕¶
　捕盜司在州治西扁曰晏然任子明書延祐間判官¶
　邱揖建¶
<pb:KR2k0029_WYG_022-26a>¶
　頒春亭在譙樓南¶
　萬户府¶
　官醫提領所大徳八年例革併入醫學¶
　富有庫在州㕔右¶
　架閣庫在富有庫南¶
　惠民藥局¶
　¶
　¶
<pb:KR2k0029_WYG_022-26b>¶
　¶
　¶
　¶
　¶
　¶
　¶
　¶
　姑蘇志卷二十三¶
