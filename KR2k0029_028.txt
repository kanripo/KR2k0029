# -*- mode: mandoku-view; -*-
#+TITLE: 姑蘇志
#+DATE: 2015-08-24 22:39:57.556702
#+PROPERTY: ID KR2k0029
#+PROPERTY: BASEEDITION WYG    
#+PROPERTY: JUAN 卷二十九
<pb:KR2k0029_WYG_028-1a>¶
欽定四庫全書¶
　姑蘇志卷二十九　　　　　明　王鏊　撰¶
　　　寺觀上¶
　　吳中多佛老之區雖更洪武歸併而其廬故在也¶
　　既不可廢則列其藂林而諸歸併者各附見焉¶
在城藂林寺十七觀二¶
開元禪寺在盤門内吳孫權母吳夫人捨宅建(或云權/為乳母)¶
　(陳氏/建)永禪師開山名通𤣥寺寺有石佛二相傳晉建¶
<pb:KR2k0029_WYG_028-1b>¶
　興二年滬瀆海口漁者見神光照水徹天旦而視之¶
　乃二石像浮水上或曰水神也以三牲巫祝迎之像¶
　泛流而去吳人朱膺等復於海濵迎入城置通𤣥寺¶
　光明七晝夜不絶其後漁者復於此獲帝青石鉢初¶
　疑臼𩔖葷而用之俄有佛像現於外遂併以供佛唐¶
　東宫長史陸柬之書碑載初九年則天遣使送珊瑚¶
　鏡一面鉢一副宣賜供養兼改重雲寺開元中再改¶
　今額舊在城北陲後唐同光中錢氏遷置於此宋紹¶
<pb:KR2k0029_WYG_028-2a>¶
　興間守臣洪邁作戒壇元至治間寺燬僧光雪窓恩¶
　斷江重建又取韋詩緑隂生晝寂之語作綠隂堂並¶
　虞集為文永樂間重脩歸併院一菴一(梁簡文帝石/像銘葢聞軒)¶
　(后之圖載浮河洛秦王之璧更涌滄溟昭覃之洲乗/清源而西泛蓬萊之岫逐安流而南徙況夫道由慈)¶
　(善應起靈覺是以無方之迹隨機示現無緣之力因/物成感晉建興元年癸酉之歳吳郡婁縣界淞江之)¶
　(下號曰滬瀆此處有居人以漁者為業掛此詹綸無/甄小魪布斯九罭常待六鼇遥望海中若二人像朝)¶
　(視沉浮疑諸蜃氣夕復顯晦乍若潛火於是謂為海/神即與巫祝同往祈候七盤圓鼓先奏盛唐之歌百)¶
　(味椒漿屢上東皇之曲遂乃風波駭吐光景晦明咸/起渡河之悲竊有覆舟之懼相顧失色於斯而返又)¶
<pb:KR2k0029_WYG_028-2b>¶
　(有受持黄老好尚神仙職在三洞身帶八景更竭丹/欵復共奉迎尊像沈軀没而不見經歴旬日遐邇俱)¶
　(聞吳縣華里朱膺清信士也獨謂大覺大慈將宏化/迹乃沐浴清齋要請同志與東靈寺帛尼及樂伎數)¶
　(十人乗船至滬瀆口頂禮歸依歌唄贊德于時微風/送棹淑景浮波雲舒葢而未移浪開花而不噴雖舟)¶
　(子招招弗能逺騖而靈相峩峩漸來就浦仰覩神像/嶷然雙泛非因鷁首詎假龍橋豈藉銀連寧須玉軸)¶
　(背各有題一名維衞一名迦葉於是時衆踊躍得未/曾有復懼金仙之姿非凡所徙試就提捧豁爾勝舟)¶
　(指燕宫而西歸望葑門而一息道俗側塞人祗協慶/膺家住近通𤣥寺迺孫權為乳母陳氏之所立也亦)¶
　(一邦之勝地胥山之神塔乃遷像於此寺武夫數百/咸不能勝共怪曰朱膺帛尼二人之力而能捧持不)¶
　(覺為異今人工甚盛確乎不移此必精誠弗能致也/乃復竭心同時稽顙然後乃動至自舟中故知據井)¶
<pb:KR2k0029_WYG_028-3a>¶
　(夜飛實無以異石不能重有覺憑焉後有外國沙門/釋法開來稱彼國衆聖所記云東方有二石像及阿)¶
　(育王塔若能恭往禮覲滅無量罪免離三塗禮已而/去中大通四年歳在壬子臨沙汝靈侯奉勅更造銅)¶
　(光二枚其一髙九尺其一髙八尺五寸銅邁丹陽恥/論劉向之術區選攻金無俟嵇康之鍜既鐫既鎪是)¶
　(磨是銑曄如光定湛似日輪亦當逺照三千普瞻色/像遥覩十方俱聞説法豈止惜命小鳥欣入影中重)¶
　(罪衆生還逢愛日而已哉吳郡僧正慧法師深脩五/定淨持七支於三寶中盡力宏䕶立摩尼之勝殿製)¶
　(飛行之寶塔至於莊嚴妙色實有厥勞昔魯聖云亡/尚追儀於有若楚臣殞世亦託似於優旃放勲之后)¶
　(更圖長樂之畫文命之君不絶稽命之禩或傳諸往/牘或布在前言或贊述盈耳或壽宫虛置況逺追應)¶
　(身近規靈迹不銘不勒何以稱揚乃為銘曰巍巍天/像堂堂最勝慧日獨圓無生永證愍此魚鈎傷茲螺)¶
<pb:KR2k0029_WYG_028-3b>¶
　(孕乍動慈舟時延寶乗留住待縁獨有傳應傳應伊/何寶茲靈像履冰晨遊凌濤夜上七衆有憑九垓咸)¶
　(仰照此真容開斯俗綱千輪足起萬字胷書身横五/分衣刻三銖嗟爾末俗心王所驅顙浮水沬命役馳)¶
　(駒宜宏希嚮必盡勤劬覩相塵滅聞聲惑祛湛然神/跡長處全吳梁江淹吳中禮石佛詩幻生太浮詭長)¶
　(思多沉疑疑思不闕炭詭生寧盡時敬承積刼下金/光爍海湄火宅飲焚  藥草闕惠滋常願樂此道誦)¶
　(經空山坻禪心莫不雜寂行好無私軒騎久已决親/愛不流遲憂傷漫漫情靈意終不緇誓尋青蓮界永)¶
　(入梵庭期韋應物遊開元寺夏衣始輕體遊步愛僧/居果園新雨後香臺照日初緑隂生晝寂孤花表春)¶
　(餘符竹方為累形跡一來疎李紳開元寺詩并序此/寺多太湖石有峯巒奇狀者頃年多逰寓於此及大)¶
　(和七年往來皆不復到寺中石大半亦無也○十層/花宇真毫相數仞峯巒閟月扉攢立寶山中色界散)¶
<pb:KR2k0029_WYG_028-4a>¶
　(周香海小輪圍坐隅咫尺窺巖壑窓外髙低辨翠微/難保爾形終不轉莫令偷拂六銖衣皮日休開元寺)¶
　(佛鉢詩并序按釋法顯傳云佛鉢本在毗舍離今在/乾陀衞竟若干百年當復至西月支國若干百年至)¶
　(于闐國若千百年當至屈茨國若千百年當復來漢/地晉建興二年二聖像浮海而至滬瀆僧尼輩取之)¶
　(以歸今存于開元寺後建興八年漁者於滬瀆沙汭/上獲之以為臼𩔖乃葷而用焉俄有佛像見于外漁)¶
　(者始以為異意滬瀆二聖之遺祥也乃以鉢供之迄/今尚存余遂觀而為之詠因寄天隨子○帝青石作)¶
　(緑氷姿曾得金人手自持拘律樹邊齋散後提羅花/下洗來時乳麋味斷中天覺麥麨香消大刼知從此)¶
　(共君親頂戴斜風應不等閒吹陸龜䝉空王初受逞/神功四鉢須臾現一重持次想添香積飯覆時應帶)¶
　(步羅鍾光寒好照金毛鹿響靜堪降白耳龍從此寶/函香裏見不煩西去詣靈峯皮日休早景即事客省)¶
<pb:KR2k0029_WYG_028-4b>¶
　(蕭條柿葉紅樓臺如畫倚霜空銅池數滴桂上雨金/鐸一聲松杪風鶴靜時來珠像側鴿馴多在寶幡中)¶
　(如何塵外虚為契不得支公此㑹同陸龜䝉日上罘/罳疊影紅一聲清梵萬縁空䙰褷滿地貝多雪料峭)¶
　(入樓于闐風水榭初抽寥泬思竹窓猶掛夢䰟中靈/香散盡禪家接誰共殷源小品同皮日休陸龜䝉避)¶
　(暑聯句煩暑雖難避僧家自有期泉甘於馬乳苔滑/似龍漦日休任誕襟全散臨幽榻旋移松行將雅拜)¶
　(篁陣欲交麾龜䝉望塔青&KR1076;識登樓白鴿知石經森/欲動珠像儼將怡筒簟臨杉穗紗巾透雨絲靜譚蟬)¶
　(噪少凉步鶴隨遲日休煙重迴蕉扇風輕拂桂帷對/碑吳地説開卷梵天詞積水魚梁壊殘花病枕欹懐)¶
　(君瀟灑處孤夢繞罘罳龜䝉薛能題寺閣一閣見一/郡亂流仍亂山未能終日住尤愛暫時閒唱棹吳門)¶
　(去啼林杜宇還髙僧/不可羨西景掩禪闗)¶
<pb:KR2k0029_WYG_028-5a>¶
　報國院(在長洲縣一都宋/咸淳間僧持正建)¶
　化城菴(在城西南隅宋開/禧間僧戒真建)¶
報恩講寺在城北陲故呼北寺即通𤣥寺舊基吳越錢¶
　氏移支硎山報恩寺改建於此宋崇寧中加萬歳尋¶
　尊為賢首教寺舊有子院曰文殊曰泗洲曰水陸又¶
　有曰法華曰普賢今皆廢浮圖十一級兵燼後行者¶
　金大圓募建九級又有不染塵觀音殿(宋邊知/白記)後殿¶
　七楹下塑釋迦滅度像(長六十六尺髙十二尺張士/誠據吳以卧佛非祥更造立)¶
<pb:KR2k0029_WYG_028-5b>¶
　(像國初僧復/之宋濓撰碑)宋張即之書華嚴性海四字皆徑丈刻¶
　榜猶存歸併寺二菴二(白居易法華院石壁經之碑/碑在石壁東次石壁在廣德)¶
　(法華院西南隅院在重𤣥寺西若干步寺在蘇州城/北若干里以華言唐文譯刻釋氏經典自經品衆佛)¶
　(號以降字加金焉夫開示悟入諸佛知見以了義度/無邊以圓教垂無窮莫尊於妙法蓮華經凡六萬九)¶
　(千五百五言證無生忍造不二門住不可思議解脱/莫極於維摩詰經凡二萬七千九十二言攝四生九)¶
　(𩔖入無餘涅槃實無得度者莫先於金剛般若波羅/蜜經凡五千二百八十七言壊罪集福淨一切惡道)¶
　(莫急於佛頂尊勝陀羅尼經凡三千二十言應念順/願願生極樂土莫疾於阿彌陀經凡一千八百言用)¶
　(正見觀真相莫出於觀音普賢菩薩法行經凡六千/九百九十言詮自性認本覺莫深於實相法蜜經凡)¶
<pb:KR2k0029_WYG_028-6a>¶
　(三千一百五言空法塵依佛智莫過於般若波羅蜜/多心經凡二百五十八言是八種經具十二部合一)¶
　(十一萬六千八百五十七言三乗之要㫖萬佛之祕/藏盡矣是石壁積四重髙三尋長十有五丈厚尺有)¶
　(咫有石蓮敷覆其上下有石神固䕶其前後火水不/能燒漂風日不能摇消所謂施無上法盡未來際者)¶
　(也唐長慶二年冬作大和三年春成律德沙門清晃/成厥謀明海繼厥志門弟子南容成之道則終之寺)¶
　(僧契元捨藝而書之郡守居易施詞而讚之讚曰佛/涅槃後世界空虚惟是經典與衆生俱設有人書貝)¶
　(葉上藏檀龕中非堅非久如蠟印空假使人刺血為/墨剥膚為紙即壊即滅如筆畫水噫畫水不若文石)¶
　(印蠟不若字金其功不朽其義甚深故吾謂石經功/德契如來付囑之心宋徽宗佛牙舍利讚崇寧三年)¶
　(重午日自蘇州報恩寺迎請釋迦佛牙入内致恭祈/請舍利感應隔水晶匣出如雨㸃神力如斯嘉歎何)¶
<pb:KR2k0029_WYG_028-6b>¶
　(已因以讚曰大士釋迦文虚空等一塵有求皆赴感/無刹不分身玉瑩千輪在金剛百煉新我今恭敬禮)¶
　(普願濟羣倫蘇軾捨銅龜子文蘇州報恩寺重造古/塔諸公皆捨所藏舍利余無舍利可捨獨捨盛舍利)¶
　(者敬為四恩三有捨之故人王頥為武功宰長安有/修古塔者發舊葬得之以遺余余藏私印成壊者有)¶
　(形之所不免而以藏舍利則可以久藏私印或速以/壊貴舍利而賤私印樂久存而悲速壊物豈有是哉)¶
　(余其并是捨之趙孟頫寫墨竹詩開軒藂竹杪坐久/聞清韻重雲結春隂小雨生衣潤親友有嘉集笑語)¶
　(發真藴游衍暮始還流光疾如瞬黄溍跋至大間趙/魏公遊姑蘇報恩寺小憩于丈室乗興寫墨竹一小)¶
　(枝于壁題古詩五言四韻于窓間今垂四十年竹故/在而窓紙久不存住山宣公法師聞吳江賢上人裁)¶
　(得此紙物色得之并竹摹刻于石將使久而勿壊庶/後來有以想見其清標雅韻也夫雜花境土實報莊)¶
<pb:KR2k0029_WYG_028-7a>¶
　(嚴毘盧樓閣非我壊相髙人上士遊戲作如幻事豈/以石之壽為真足恃哉姑以備好奇者之一覽云爾)¶
　(陳基秋風日蕭爽散策入空林有竹心已清無言念/彌深雜花不容把疎磬有餘音逍遥毘盧境落景駐)¶
　(遥岑楊基北寺竹林僧居古城隂迢遞通萬竹林光/落虚牖坐愛衣裳緑齋餘孤磬逺茶罷微煙續道人)¶
　(悟重𤣥淡然無衆欲譬/彼石根泉亭亭湛寒緑)¶
　東華嚴寺(在府治北吳赤/烏間僧法雲建)¶
　西華嚴寺(在城西北隅舊名花嚴梵行院至元癸未/報恩寺僧同覺開山其徒𤣥冲嗣建僧明)¶
　(本/記)¶
　集慶菴(在城西北隅元至/順間僧果秋林建)¶
<pb:KR2k0029_WYG_028-7b>¶
　西資菴(在吳縣一都吳山南麓/宋紹興八年僧法皎建)¶
瑞光禪寺在開元寺南吳赤烏間僧性康建名普濟院¶
　宋宣和間朱勔建浮屠十三級五色光現詔賜今額¶
　併賜塔名天寧萬壽寶塔靖康兵燬淳熈間重建併¶
　復塔七級元季復燬洪武中僧曇芳重脩僧大祐記¶
　寺有四瑞堂(以塔光法雷合歡竹/白龜池名釋𢎞道記)歸併菴一(沈周塵/中五日)¶
　(雙脚紅頗有俗氣填吾胷今朝風日弄妍美城南載/酒尋花宫古濠流水帶榆栁深居逶迤茶煙中老僧)¶
　(與我非夙契即許小閣開松風山杯到手送西日醉/倒信呼田舍翁未知明日又何處出門大笑歌萍蓬)¶
<pb:KR2k0029_WYG_028-8a>¶
　順心菴(在吳山下宋同知福州陳公璵墓祭之所元/僧明本開山自為記朱應辰聽法依蘭若行)¶
　(吟伴鶴羣松聲渾似雨山氣已成雲梵響隨/鐘度天香隔屋聞老僧門不出果熟與猿分)¶
萬壽禪寺在府治東北晉義熈中西域僧法愔建名淨¶
　壽院梁改安國唐改長壽宋大中祥符二年丁謂奏¶
　改萬壽禪院崇寧中詔加崇寧尋改天寧紹興中改¶
　萬壽報恩光孝禪寺為徽宗薦嚴之地唐僧貫休嘗¶
　居此休號禪月大師故寺有禪月閣寺前周廣順中¶
　所立尊勝石幢猶存(吳越軍節度上柱國邵/思寶周承禮等題名)元末兵¶
<pb:KR2k0029_WYG_028-8b>¶
　燬洪武間重建宋濓記歸併寺一今廢為長洲縣學¶
　普門寺(在城東北隅宋景德中日本僧寂照入貢願/游天台丁晉公言姑蘇山水奇秀遂居此永)¶
　(樂間/重建)¶
正覺禪寺在城東南隅其先為宋楊和王别墅元為陸¶
　志寧寓館尋捨為大林菴洪武中廢永樂中滇南僧¶
　𢎞此宗再建奏賜今額吳寛記志寧故富家園亭最¶
　勝尤好植竹至今美竹蔓延猶稱竹堂寺云歸併院¶
　二巷七(呉寛竹堂懐古陸公已逝逐浮塵𢎞老重來/刈野榛百畆園林成故事一天風雨醒遊人)¶
<pb:KR2k0029_WYG_028-9a>¶
　(碧梧淨洗今何在脩竹叢生舊有因白髪耆英留醉/墨晩凉傳玩席間珎沈周探梅詩竹堂梅花一千樹)¶
　(香雪塞門無入處秋官滿門兩詩客騎馬西來為花/駐野翁攜酒亦偶同花不留人人自住滿身毛骨沁)¶
　(氷影嚼蘂含香各搜句吉祥牡丹清本欠定慧海棠/幽亦未只憑坡口詫繁華似恐同花不同趣酒酣塗)¶
　(紙作横斜筆下珠光濕春露只愁此紙捲春去明日/重尋花滿地金琮問我歸期尚漫然老僧預餞竹堂)¶
　(前此身清淨元無垢今日遲留似有縁栁色到門青/送酒梅花開樹白連錢醉來忘却下山路明日滿城)¶
　(生夜煙文徴明城東古寺萬枝梅一歳看花得幾迴/竹逕三年無我跡松門此日為誰開還應壊壁餘詩)¶
　(草只恐荒碑蝕雨苔憑仗山/僧懸木榻長安倦客儗歸來)¶
　包山禪院(在洞庭西山梁大同中置為福願寺天監/中再葺唐上元九年改包山寺後改顯慶)¶
<pb:KR2k0029_WYG_028-9b>¶
　(寺宋靖康中名僧懐深居此詔賜今額王銍記范成/大包山禪院詩仙塢遜半坐精廬遷古幢槁衲昔開)¶
　(山至今上道場熾然説慈忍禪海薫戒香穉竹暗寒/碧飛松盤老蒼船鼓入宴坐紅塵隔滄浪藤杖懶歸)¶
　(去共倚/蒲團牀)¶
　明因禪院(在横山下即薦福山感慈院宋/僧璿玠唯廣重建凌民瞻記)¶
　崇慶菴(在城東北隅宋淳祐八年法冲建元大德間/重建僧餘澤記猶稱百花菴云吳寛贈政公)¶
　(住虎跑寺百花菴裡久棲禪竹樹蕭然野水邊欲洗/北來塵土足扁舟直到虎跑泉文徴明北郭精籃舊)¶
　(有名歳長無復百花深柴門日落空流水古木春來/長緑隂滿眼風流文字業一龕荒寂道人心野橋詰)¶
　(屈通幽徑短策/他時許重尋)¶
<pb:KR2k0029_WYG_028-10a>¶
　善慧菴(在長洲縣九都元大德間僧明/本開山則天如記有施茶亭)¶
　善現菴(在城東北隅/元至正間建)¶
　東林菴(在城東北隅/元至正間建)¶
　積善菴(在城東南隅/元至正間建)¶
　福慧菴(在長洲縣二十四/都元至正間建)¶
　興福菴(在長洲縣三十一都/國朝洪武七年建)¶
承天能仁禪寺在府治北甘節坊梁衞尉卿陸僧瓚捨¶
　宅建初名廣德重𤣥寺(吳地記云僧瓚見住宅有瑞/雲重重覆之遂奏為重雲寺)¶
<pb:KR2k0029_WYG_028-10b>¶
　(臺省誤書/雲為𤣥云)宋初改承天宣和中禁稱天聖皇王等字¶
　遂改能仁元並存故額稱承天能仁今因之又名雙¶
　峩寺以寺前有二土阜也(或云舊有二/異石故名)寺有無量壽¶
　佛銅像及盤溝大聖祠靈祐廟(互見/祠廟)萬佛閣寺屢燬¶
　至元間僧悦南楚重建黄溍鄭元祐記至正末張士¶
　誠據以為宫尋復為寺僧綱司在焉宣德十年尚書¶
　周忱建賜經閣尋燬歸併寺二院一菴十(韋應物登/重𤣥寺閣)¶
　(時暇陟雲搆晨宵澄景光始見吳都大千里鬱蒼蒼/山川表明麗湖海吞大荒合沓臻水陸駢闐㑹四方)¶
<pb:KR2k0029_WYG_028-11a>¶
　(俗繁節又喧雨順物亦康禽魚各翔泳草木遍芬芳/於茲省甿俗一用勸農桑誠知虎符忝但恨歸路長)¶
　(李嘉祐同皇甫冉登重𤣥閣髙閣朱闌不厭游蒹葭/白水繞長洲孤雲獨鳥川光莫萬井千山海氣秋清)¶
　(梵林中人轉靜夕陽城本角偏愁誰堪逺作秦吳别/離恨歸心雙涙流皮日休重𤣥寺雙矮桂撲地校徊)¶
　(是翠鈿碧絲籠細不成煙應如天竺難陀寺一對狻/猊相枕眠陸龜䝉可憐煙刺是青螺如到雙林誤禮)¶
　(多更憶早秋登北固海門蒼翠出晴波孫覿能仁寺/重鑄鍾銘太平興國之初平江節度使孫承祐鑄大)¶
　(銅鐘於能仁寺為樓三成居之後百五十年當建炎/庚戌盜入平江能仁大火一夕燼又四年紹興癸丑)¶
　(寺僧行和者募衆力更鑄鐘成為銅萬三千斤晉陵/孫覿為之銘曰法音無礙遍滿大千際天軼海無量)¶
　(無邊衆生執迷馳走空聚聽蟻為牛夢春作鼓矯亂/顛倒妄認前塵色聲交騖不守其真粤有大士脩三)¶
<pb:KR2k0029_WYG_028-11b>¶
　(摩地出大音聲而作佛事燧木革金以燔以鎔鑄此/東序千石之鐘蛇以目聞豬以足聽水鳥風林更相)¶
　(和應除聾破瞶一擊而通八方上下地獄天/宫一切滿中十𩔖四相凡厥聲聞俱證無上)¶
　福昌寺(在寺内本寺之子院舊名永安宋寶元/間僧道昇建舊有正徧知閣髙宗書扁)¶
　圓通寺(在寺内亦子院也宋/元豐二年僧淨梵建)¶
　崇義院(在城西北隅宋紹興間僧真/如建僧善住撰資福塔記)¶
　集福菴(在城西北隅中有桫□樹宋嘉定三年僧/智明建宣德間重修禮部尚書楊翥記)¶
　大乗菴(在城東北隅宋咸/淳五年僧了然建)¶
　祗園菴(在許藴子巷内宋景定初僧居祐建元僧逺/石泉重建鮮于樞書扁猶存成化初僧綱永)¶
<pb:KR2k0029_WYG_028-12a>¶
　(端及其徒文德重/修里人杜瓊記)¶
　獅子林菴(在城東北隅元至正二年僧維則建則多/聚奇石狀𩔖狻猊故取佛氏語名一名菩)¶
　(提正宗寺内有卧雲室立雪堂問梅閣指栢軒禪窩/竹谷諸景並經名人品題最號奇勝歐陽𤣥記維則)¶
　(師子林即景半簷落日曬寒衣一鉢香羮野蕨肥春/雨春煙二三子水西原上種松歸○鴉鵲爭巢似憤)¶
　(兵怒鳴死鬬亂縱横可憐踏壊桫欏樹滿地落花無/路行○道人肩水灌畦蔬托鉢船歸粟有餘飽飯禪)¶
　(和無一事遶池分食餧游魚○卧雲室冷睡魔醒殘/漏聲聲促五更一夢又如過一世東方日出是來生)¶
　(○竈兒深夜誦蓮花月度墻西檜影斜經罷轆轤聲/忽動汲泉自試雨前茶倪瓚過師子林蘭若密竹鳥)¶
　(啼䆳清池雲影間茗雪爐煙裊松雨石苔斑心靜境/恒寂何必月在山窮途有行旅日暮不知還髙啟同)¶
<pb:KR2k0029_WYG_028-12b>¶
　(徐賁師子林池上觀魚穿蒲尾獨掉唼薲口羣仰波/平没見痕池靜跳聞響漁罛已免捕僧盂每分養落)¶
　(日意無驚識我臨流賞徐賁微微林景凉悄悄池魚/出欲去戲仍戀乍深驚還逸行循曲島幽聚傍新荷)¶
　(密不有濠梁興誰能坐終日僧道衍晩過師林無地/堪逃俗乗昏復到林半山雲遏磬深竹雨留禽觀水)¶
　(通禪意聞香去染心叩/門驚有客想亦為幽尋)¶
　休休菴(在吳縣治西北一名圓覺寺又名普光王禪/院元至元十一年䝉山和尚建相傳有祖師)¶
　(遺一匣上書轉語云焦明虫吸乾東海魚鱉蝦蟹無/處安身立命有人悟者其鎻鑰自開卒無悟而開之)¶
　(者後被一僧持去不知所終沈周宿休休菴市中偪/仮有祗林怪是沿街客易尋枕聒鼓聲嫌縣近門垂)¶
　(簾子覺堂深焙茶火煖香浮屋□竹簷晴曉曬衾愛/此老僧偏靜得塵埃堆裏絶塵心張雨贈别休休菴)¶
<pb:KR2k0029_WYG_028-13a>¶
　(了堂上人老僧十年不出户袈裟搭架風披披祖衣/留在阿蘭若佛法傳過髙白麗客牀雪鍊一甌茗經)¶
　(藏苔昏三尺碑不向舊房/看偃葢卷中原有古松枝)¶
　定慧菴(在城西北隅元至/元二年僧能仁建)¶
　能仁菴(在城西北隅元至治間/僧法震建僧祖瑛記)¶
　善䕶菴(在城西北隅元大/德間僧普應建)¶
　信心菴(在閶門外南濠元僧法聰/建成化間重脩楊循吉記)¶
　觀音菴(在城西北隅洪武/六年僧明智建)¶
靈鷲教寺在城東北隅舊名永光院又名東林院梁天¶
<pb:KR2k0029_WYG_028-13b>¶
　監中僧永光建歸併菴六¶
　靈鷲菴(在城東南隅元延/祐間僧文秀建)¶
　慶雲菴(在報恩寺西宋元豐三年僧智倫建𢎞治中/僧文玉重建吳寛記沈周慶雲古名竂城隂)¶
　(倚金碧迴塘抱髙木波影蕩虛壁闔扉自禪誦白石/與心寂不㳺&KR1476;逾年若忘故所厯茲晨雨跡斷始喜)¶
　(一駐&KR0282;孤花緑隂底好鳥茗杯側老僧道契濶挽鬚/厭多白又月夜慶雲觀杏花杏花初開紅滿城我眠)¶
　(僧房聞雨聲侵晨急起看晴艶對房兩株令眼明還/宜夜坐了餘興靜免蜂蝶來紛爭嫣然鉛粉本富貴)¶
　(更借月露添妍清青蘋流水未足擬金蓮影度雙娉/婷庭空月悄花不語但覺風過微香生老僧慣見不)¶
　(為意却愛小紙胭脂縈髙齋素/壁可常有不由零落愁人情)¶
<pb:KR2k0029_WYG_028-14a>¶
　寶志菴(在城西北隅/元至正間建)¶
　天福菴(在東北隅元至治/四年僧法英建)¶
　集慶菴(在長洲縣十九都元/至元二年僧一志建)¶
　報親菴(在長洲縣二十九都/元至治間僧鎰金建)¶
東禪教寺在萬壽寺東南吳赤烏間陳丞相宅因池中¶
　生瑞蓮遂捨為寺名鎮國院唐大中間敕改東禪明¶
　覺寺宋異僧遇賢號林酒仙者嘗居之元至正間燬¶
　洪武間重建歸併院一菴十(遇賢詩門前緑樹無啼/鳥庭下蒼苔有落花&KR0643;)¶
<pb:KR2k0029_WYG_028-14b>¶
　(與東風論箇事十分春色屬誰家李應禎松杉滿院/風𤓰荳一籬緑不聞車馬過時得髙人宿蹔來還獨)¶
　(歸悵望城東曲吳寛宿東禪靜公房來為東莊游還/作東林宿林下扣禪扉幽徑行自熟齋厨夜寂然倦)¶
　(睡雜僧僕方牀習跌坐飲我一茶足坐久湯室温洗/沐解塵服衲翁故延欵展畫更燒燭逶迤水上城突)¶
　(見水中屋夜靜風轉號曠野有喬木疎雨忽復來春/夢不可目端如紫極宫有感入詩腹便當游汗漫安)¶
　(復事拘束晩歳返/故廬為隣定須卜)¶
　重昇院(在城東南隅即南園地/宋慶元間僧正信建)¶
　寧壽菴(在城東南隅宋淳/熈間僧法真建)¶
　東林菴(在城東南隅宋祥/符二年僧淨名建)¶
<pb:KR2k0029_WYG_028-15a>¶
　慈濟菴(在城東南隅元大/德四年僧道芳建)¶
　天寧菴(在城東南隅元大/德四年僧慧忠建)¶
　通𤣥菴(今名圓通在東南隅/宋淳熈間僧原淨建)¶
　觀音菴(在東南隅宋淳/熈間僧清一建)¶
　化城菴(在長洲縣二十九都/宋淳熈間僧一源建)¶
　普利菴(在葑門外宋淳/熈間僧永寧建)¶
　福壽菴(在城東南隅元至/正間僧善法建)¶
　光明菴(在東南隅宋淳/熈間僧永安建)¶
<pb:KR2k0029_WYG_028-15b>¶
永定講寺在吳縣東南吳地記云梁天監中蘇州刺史¶
　吳郡顧彦先捨宅建唐乾符間賜今額陸鴻漸書韋¶
　應物罷郡寓居寺中故多賦詠初寺在閶門北景福¶
　五年始遷於此天福中更名普慈元僧聲九臯作海¶
　印堂又取韋應物詩語作閒齋元末燬洪武中重建¶
　歸併寺四院一(韋應物遊永定寺北池僧舍密竹行/已逺子規啼更深緑池芳草氣閑齋)¶
　(春樹隂晴蝶飄蘭逕游蜂遶芳心不遇君攜手誰復/此幽尋寓居精舍政拙忻罷守閒居初理生家貧何)¶
　(由往夢想在京城野寺霜露月農興羈旅情&KR0643;租二/頃田方課子弟耕眼暗文字廢身閑道心清即與人)¶
<pb:KR2k0029_WYG_028-16a>¶
　(羣逺豈謂是非嬰永定寺喜避强夜至子有新歳慶/獨此苦寒歸夜叩竹林寺山行雪滿衣深爐正燃火)¶
　(空齋共掩扉還將一/樽對無言百事違)¶
　景德寺(在黄牛坊橋東晉隆安中僧法雲建本/王珣故宅元楊載本朝姚廣孝俱有記)¶
　西禪寺(即北觀音菴在吳縣學前唐貞觀間僧壁法/建咸通間有僧自南泉來稱西禪和尚寺因)¶
　(得名宋紹興問信安郡王孟忠厚改建為隆祐太后/薦嚴之所景定間兵燬惟觀音像獨存故稱觀音菴)¶
　天王寺(在城東南隅唐大/厯元年僧不空建)¶
　大𢎞寺(在城東北隅元大德間僧判筌友蘭建淨法/師開山延祐間奏賜今額名僧餘澤居此嘗)¶
　(别剏東齋齋前有井因自號天泉元末寺燬相傳燬/時見紅衣沙門立煙熖上久之乃没寺既蕩盡而東)¶
<pb:KR2k0029_WYG_028-16b>¶
　(齋獨/存)¶
　洪範淨慧院(在城西北隅宋景/定四年僧明吉建)¶
北禪講寺在齊門内晉戴顒宅也唐司勛陸郎中居此¶
　後以為寺號北禪院按吳郡志乾元寺唐有之今不¶
　知所在然顧况以乾元寺為晉戴逵宅而皮陸集又¶
　以北禪寺為戴顒宅據此則今北禪即古乾元寺宋¶
　祥符初賜名大慈屢燬于兵洪武中重建寺有大通¶
　閣趙孟頫記觀堂黄溍記雨華堂禁蛙池歸併寺二¶
<pb:KR2k0029_WYG_028-17a>¶
　院一菴六(唐顧况撰建乾元寺記五藴十二人八界/此上三科能包萬法因縁生為有無自性)¶
　(為空空有融一即中道義雖石船渡海蚊背負山不/為希有事僧法珣與和合衆法藏等造乾元寺者晉)¶
　(髙士戴逵子顒之宅也乾元初節度使鄭旻之奏云/觀察使李涵李道昌皆有力大臣求無上道以心無)¶
　(所願無邊受者實與雖空不敗有為有滅無為有為/之體有為無為之用無生無滅無相無為無名無法)¶
　(説無言語法以無言語説故有相大乗有觀法門無/相大乗無觀法門於法有所得有相大乗義於法無)¶
　(所得無相大乗義所得無所得二俱真一乗之義也/為妙因果譬如種子依地而生又如大地能荷羣有)¶
　(虛空之體大於天地天地有盡虚空無盡如來之體/大於虚空光明虚覺圓寂萬億故於無住本建乎諸)¶
　(法不動真際恒沙煩惱莫不斷除魚吞鈎虎落穽蛾/拂火此衆生自取其毒道本平坦樹本清涼佛在提)¶
<pb:KR2k0029_WYG_028-17b>¶
　(摩竭揭國成等正覺諸弟子栖乎茂林藉彼祥草厥/後因時設教猶著弊衣行次乞食及往忉利省摩耶)¶
　(夫人優填王鑄金刻木始用膠漆泥布佛有像自此/始也與佛在時功德無異於是給孤長者造祗洹精)¶
　(舍木田底迦造龍宫精舍竺乾法蘭造洛陽白馬寺/佛圖澄造鄴中九百七十三寺釋道安造襄陽一十)¶
　(五寺逺法師造廬山東林西林寺度法師造攝山栖/霞寺杯渡沿師造南陵隠靜寺傳大士造東陽雙林)¶
　(寺思大師造衡陽南嶽寺智者大師造天台國清玉/泉寺三十五寺畧也涅槃無前無後般若無新無舊)¶
　(法珣上人重舊德不輕新學門人清玦請况於經藏/中抄佛心説永示無極文曰倬哉迷盧宏亘大千百)¶
　(億日月藕絲貫穿蚊背負之飛登梵天塵勞為海般/若為船截生死流是曰希有大哉乾元實則不朽和)¶
　(衆雲臻珣為稱首佛告善來寶坊崇哉法雨灑埃慈/雲徘徊皮日休陸龜䝉避暑聯句歊蒸阿處避來入)¶
<pb:KR2k0029_WYG_028-18a>¶
　(戴顒宅逍遥脱單絞放曠抛輕策爬搔林下風偃仰/澗中石日休殘蟬煙外響野鶴沙中跡到此濕煩襟)¶
　(蕭然揖禪伯藤懸疊霜蜕桂倚支雲錫龜䝉清隂豎/毛髪爽氣舒筋脉逐幽隨竹書選勝鋪苮席魚跳上)¶
　(紫芡蝶化縁青壁日休心是玉蓮徒耳為金磬敵吾/宗昔髙尚志在羲皇易豈獨斷韋編幾將刓鐵擿龜)¶
　(䝉天書既屢降野抱難自適一入承明廬盰衡論今/昔流光不容寸斯道甘枉尺日休既起謝儒𤣥亦翻)¶
　(霜羽翼封章帷幄遍夢寐江湖日擺落函谷塵髙欹/華陽幘龜䝉詔去雲無信歸來鶴相識半病奪牛公)¶
　(全慵捕漁客少微光一㸃落此芒磔索日休釋子開/池塘門人問幽&KR0296;堪悲東序寶忽變西方籍不見步)¶
　(兵詩空懐康樂屐龜䝉髙名不可效勝景徒堪惜墨/沼轉疏蕪𤣥齋踰閴寂遲遲不能去涼颸滿杉栢日)¶
　(休日下洲島清煙生苾芻碧俱懐出塵想共有吟詩/癖終與淨名游還來雪山覔黽䝉皮日休遊北禪寺)¶
<pb:KR2k0029_WYG_028-18b>¶
　(連延花蔓映風廊岸幘披襟到竹房居士即今開梵/處先生曾是草𤣥堂清尊林下看香印逺岫窓中掛)¶
　(鉢囊今日有情消未得欲將名理問恩光陸龜䝉戚/厯移隂入草堂老僧雖見似相忘吟多幾轉蓮花漏)¶
　(坐久重焚栢子香魚慣齋時分淨食鴿能閒處傍禪/牀雪林滿眼空羈滯欲對彌天卻自傷陸龜䝉寒夜)¶
　(同皮日休訪寂上人月樓風殿淨沉沉披拂霜花訪/道林鳥在寒枝棲影動人依古堞坐禪深明時尚阻)¶
　(青雲步半夜猶追白石吟自是海邊鷗伴侣不勞金/偈更降心皮日休院寒清靄正沉沉霜棧乾鳴入古)¶
　(林數葉貝書松火暗一聲金磬檜煙深陶潛見社何/妨醉殷浩談經不廢吟何事欲攀塵外契除君皆有)¶
　(利名/心)¶
　昭慶寺(在城東北隅元至正間宣政院/建僧懐壽開山虞集黄溍記)¶
<pb:KR2k0029_WYG_028-19a>¶
　無量壽寺(在長洲縣十五都宋熈寧/間僧淨梵建元僧餘澤記)¶
　普福院(元至元間有浦姓者創建/後僧覺證重建黄約仲記)¶
　圓明菴(宋嘉泰間建張震發記元/至元癸未重建湯彌昌記)¶
　佛慧菴(元大德十年/僧法亮建)¶
　安隱菴(元至元二十七/年僧惠思建)¶
　天龍菴(元己丑年僧惠慈建/已上俱在城東北隅)¶
　揀汰菴(宋淳熈二年/僧志欽建)¶
　德慶菴(元至元間僧善法建已/上俱長洲縣十五都)¶
<pb:KR2k0029_WYG_028-19b>¶
南禪禪寺唐開成間僧元遂建有千佛堂轉輪經藏白¶
　居易記居易在郡嘗書白氏長慶集留千佛堂吳郡¶
　志云南禪寺唐有之今失所在按今寺在郡學東本¶
　名集雲洪武中名僧示應號寶曇和尚者奏請為南¶
　禪集雲寺成化中燬僧德本重建吳寛記正德間都¶
　綱良定建天王殿嘉靖間住持祖鎮重修建楊循吉¶
　記歸併菴二(白居易南禪寺千佛堂轉輪經藏石記/千佛堂轉輪經藏者先是郡太守居易)¶
　(發心蜀沙門清閑天謨吳僧常敬𢎞正神益等僝功/檀主鄧子成等施財院僧法𢎞等蕆事太和二年秋)¶
<pb:KR2k0029_WYG_028-20a>¶
　(作開成元年春成堂之費計緍萬藏與經之費計緍/三千六百堂之中上葢下藏葢之間輪九層佛千龕)¶
　(綵繪金碧以為飾環葢懸鏡六十有二藏八面面二/門丹漆銅鍇以為固環藏敷座六十有四藏之内轉)¶
　(以輪止以柅經函二百五十有六經卷五千五十有/八藏成經具之明年蘇之緇白徒聚謀曰今功德如)¶
　(是誰其尸之宜請有福智僧越之妙喜寺長老元遂/禪師為之主宜請初發心人前本郡守白少傅為之)¶
　(記僉曰然遂既來教行如流僧至如歸供施達儭隨/日而集堂有羨食路無饑僧游者學者得以安給惠)¶
　(利饒益不可思量師又日與苾蒭衆升堂焚香合十/指禮千佛然後啟藏發函鳴楗椎唱伽陀授持讀諷)¶
　(十二部經經聲洋洋充滿虛空上下近逺有情識者/法音所及無不䝉福法力所攝鮮不歸心佻然巽風)¶
　(一變至道所得功德不自覺知繇是而言是堂是藏/是經之用信有以表旌覺路也脂轄法輪也示火宅)¶
<pb:KR2k0029_WYG_028-20b>¶
　(長者子之便門也開毛道凡夫生之大竇也亶其然/乎又明年院之僧徒三詣雒都請予為記夫記者不)¶
　(唯紀年月述作為亦在乎辨興廢示勸誡也我釋迦/如來有言一切佛及一切法皆從經出然則法依於)¶
　(經經依於藏藏依於堂若堂壊則藏廢藏廢則經墜/經墜則法隠法隠則無上之道幾乎息矣嗚呼凡我)¶
　(國王宰官支提上首暨摩摩帝輩得不䖍奉而䕶念/之乎得不保持而增修之乎經有闕必補藏有隙必)¶
　(葺堂有壊必支若然者真佛弟子得福無量反是者/非佛弟子得罪如律開成四年二月一日記徐縉贈)¶
　(鏡菴上人滄浪池頭秋水清滄浪亭上秋月明上人/棲隠己七十披衣擁錫傾相迎竹扉松逕自成趣猶)¶
　(記當年濯纓處從兹借榻/學無生笑指天花落庭樹)¶
　妙隱菴(元延祐間/僧宗敬建)今改韓蘄王廟(郡守胡纘宗記自/靖康失紀金人南)¶
<pb:KR2k0029_WYG_028-21a>¶
　(下宋板殄蕩宫車流播二三臣奮杞包之忠而勁隂/摧之南轅脱輻越鼎泣新時則蘄王效武宣忠捨生)¶
　(忘死返麾而北拳勇神機軍威所指幾剋舊都和議/遽興宋室不復豈皆天邪王諱世忠字良臣延安人)¶
　(也卒扵越葬於吳故吳人祀之王初應募虎挒而梟/磔視敵腊也抶銀州笞之薙睦之青谿劘燕山揚滹)¶
　(沱舉濬挾淄樹趙之屏搟西王獨與金角㩧其雄㧗/魚臺㩋黎驛經河洛鏺内難於平江至魚梁殱之提)¶
　(甲八千抳江之衝讋十萬騎鋌走無音轢閩建斮豫/章覆湖南開軍受降掩大儀臠十之八嘬而封之執)¶
　(楚之臂絶淮之吭城髙剰塞泇口崇山陽敵乃慓縮/而祭荆大小百餘戰主辱臣死請當其重還兩宫復)¶
　(疆土之言慷慨激烈錦衣驄馬勒兵交和伏莽宵熸/何其偉邪夫金方大舉深入其風莫之敢攖王以孤)¶
　(壘相富梏其觸而□其鋩龍潭渡而都無標烽山陽/成而江無飲馬時非王固魚肉吳矣宋其奈何故中)¶
<pb:KR2k0029_WYG_028-21b>¶
　(興之功以王為首王之功於吳為大至於抗論斥和/政府之揖檜為側目爭武穆之事不得乞身湖山徜)¶
　(徉謝世以全首領此其忠有餘而智足稱也忠勇之/號中外是欽天資人違史臣歎息河山之誓太常之)¶
　(烝實闗周典易世報功禮亦宜然弗棟弗宇即墓而/祀無以棲神靈委帝貺於草莽文儀為闕昔予守郡)¶
　(以祭祀馭吳之神正其位序將事王墓顧瞻歔吁既/乃得王故宅在郡黌之東淪為浮圖亟命撤所祀祀)¶
　(之不易一榱不役一力考王之廟實嘉靖甲午三月/望日也位本其中饗用歳秋妥靈宜神肹蠁用光祈)¶
　(灾徼祐民咸利之然懼久而輪復乃磨堅石用紀始/事庶觀像者識表忠之彛章馭民者知事神之禮秩)¶
　(云黄省曽韓蘄王廟免役碑文宋蘄國韓忠武王紹/興二十一年八月壬申薨于臨安十月庚子大葬于)¶
　(平江靈巖山厥麓有廟不著攸始李士英宋録云嘉/泰四年立廟鎮江粤稽乗書無之殆即平江邪聖朝)¶
<pb:KR2k0029_WYG_028-22a>¶
　(成化十年郡守丘公以王嘗有功烈于民請列祀典/麓廟則圯矣獻瘞蓁莽非禮也傳王寓宅即孫節使)¶
　(之池館一易而章相國子厚氏龔都官氏又易而韓/忠武氏在今南禪寺之左墟故厯歳假而祀焉嘉靖)¶
　(二年天水胡公謂無專宫明神不康用撤龍象而廟/貌之寺持良定輩樂而從焉由是陟堂降位肅蹌成)¶
　(儀郡縣嘉之遂俾良定輩啟扄居守悉蠲里役乃至/屢給符帖焉可為釋子之風勸矣乎葢浮圖之説昭)¶
　(代兼容其道雖空為民則實其習雖别為子則同世/多奪而逐之其道未光也今茲之規祀得有廟僧不)¶
　(失廬可以悠示且寺云韓宇亦代移世革矣在他室/或有阻難而良定輩安然趨若舍金迦而事忠哲可)¶
　(不謂賢邪可不謂賢邪則夫郡縣諸公前/倡後繼樂蠲其役豈非風一勸百之道哉)¶
　大雲菴(一名結草菴元至正間僧善慶建已上俱在/城東南隅沈周草菴紀遊詩并引𢎞治十年)¶
<pb:KR2k0029_WYG_028-22b>¶
　(八月十七日余有役于城來寓草菴為始遊也菴名/本大雲前有吉草菴者居之遂譌為結草菴菴近南)¶
　(城竹樹叢邃極𩔖村落間隔岸望之地浸一水中其/水從葑溪而西過長洲縣治由支港稍南折而東復)¶
　(南衍至菴左流入環後如帶滙前為池其勢縈互深/曲如行螺殻中池廣十畆名放生中有兩石塔一藏)¶
　(四大部經目一藏寶曇和尚舍利東西二小洲□而/方浮洎塔下猶筆硯相倚東洲南次通一橋惟獨木)¶
　(板耳過洲復接一木橋人行側足慄股徹橋若與世/絶自此達主僧茂公房房踞東偏中有佛殿後亘土)¶
　(岡延四十丈髙逾三丈上有古栝喬然十尋其枝骳/□深翠數百年物西亦有房與東房等寔茂之姪禎)¶
　(公分棲處也山空水流人境俱寂宜為脩禪讀書之/地勝國時有斷崖和尚肇業于此繼之寶曇曇傳為)¶
　(斷崖轉生皆了悟之人地理家謂其四獸俱全風氣/藏鬱以是觀之吳城諸蘭若莫之及矣是夕宿西小)¶
<pb:KR2k0029_WYG_028-23a>¶
　(竂紙窓月色耿耿無寐因得五字律一首○塵海嵌/佛地迴塘獨木梁不容人跬步宛在水中央僧定兀)¶
　(蒲座鳥啼空竹房喬然雙石塔和月浸滄浪文徴明/贈瑛上人昔人曾此詠滄浪流水依然帶野堂不見)¶
　(濯纓歌孺子空餘幽興屬支郎性澄一碧秋雲朗心/印千江夜月涼我欲相尋話空寂新波堪著野人航)¶
　(蔡羽贈澄上人五載眠雲宅如浮海上舟斷梁僧渡/熟疎竹鳥啼幽靜得觀魚樂閒堪學道謀棹歌何處)¶
　(起城裏有滄洲王寵宿半野堂滄浪池水漲桃花倒/映南園雉堞斜古寺日長齋磬寂蒲團相對掩三車)¶
　(楊循吉大雲菴重建殿宇記天竺聖人一仁而已矣/其法東流二千餘載雅為王公大人之所尊仰所以)¶
　(寶坊金刹隨方顯現吳為大郡尤櫛比焉大雲菴者/南禪集雲之别院也洪武中寶曇師欽奉髙皇帝賜)¶
　(額統之本寺吳中諸蘭若多出前代褒崇至於親承/聖渥惟此得之且寶曇遺塔所在前沼後岡古松標)¶
<pb:KR2k0029_WYG_028-23b>¶
　(壽又廣陵南園之舊蹟斯寔伽籃之傑然者歟境不/徒勝必有嗣人燬而復興茲惟道力於是西房一峯)¶
　(嵩公暨徒松岩鎮公又一始於斯菴也當正德中菴/遭回禄已為瓦礫之場矣十二年一峯師徒以已貲)¶
　(先建大殿不藉檀施之利其八月告成至今嘉靖三/年又建堂宇門廡自為一房亦成座下半雲雪溪本)¶
　(嫻吟筆馳聲叢林至是咸預駿奔共落勝舉然後祝/聖有所居衆有竂美哉輪且奐矣十四年南禪主席)¶
　(缺員衆推松岩為綱紀亦為盡力脩葢傾囊無吝明/年隨牒上禮部領劄住寺既歸具事蹟請記尋先約)¶
　(也惟大雄氏之道𢎞被四洲匪徒以寂滅為事其中/富貴與世諦等惟善嗣者受其福茲菴化舊為新能)¶
　(恢𢎞先業非其迓承紹續得人之一驗歟且荷國家/恩命外縁無擾受賜匪常得不晨香夕燈以竭焚修)¶
　(之報則法構永隆傳祀無極可不朂諸一峯妙通醫/術體釋行仁由是克裕淨財用充興復既崢嶸於法)¶
<pb:KR2k0029_WYG_028-24a>¶
　(門矣松岩剛直有為醫尤青籃兼好文事皆前修之/上足本山之小宗昔創固不易也今復寧無難焉是)¶
　(宜書以志之顧鼎臣贈松岩老衲身貧道不貧談經/施藥濟貧人巖松可是千年物影落金仙丈六身楊)¶
　(循吉贈瑞雪溪已公善鳴琴得侍皁葢旁焚香薦髙/曲猗蘭與文王古樂久已廢淫哇日笙簧史君今賢)¶
　(牧水石來徜徉桑間屏不御七絃韻琅琅君子之德/風一旦形四疆軌物欣有遇聞之心慨慷題詩贈琴)¶
　(釋聊代/訓俗章)¶
雙塔禪寺在城東南隅唐咸通中州民盛楚建初名般¶
　若院吳越錢氏改羅漢院宋雍熈中王文罕建兩磗¶
　塔對峙遂名雙塔至道初賜御書四十八卷改壽寧¶
<pb:KR2k0029_WYG_028-24b>¶
　萬壽禪院紹熈中為提舉常平祝聖道場提舉徐誼¶
　嘗給以常平田雍熈中重建釋妙思記永樂八年僧¶
　本清重建歸併菴三(龔頥正常平田記兩浙西路常/平茶鹽使者治平江自行殿駐)¶
　(臨安視昔畿内若節誕彌奉觴稱壽兩宫之庭時為/盛典先期環月率其屬即府城東隅雙塔壽寧萬歳)¶
　(禪院建祝聖道場備極嚴奉是院肇唐咸通逮本朝/雍熈創造雙塔至道初賜以御書遂更今額乾道中)¶
　(始革律焉規模比舊新増四衆歸仰雲水坌集為一/大叢林建院之民王氏捨負郭之田五百八十餘畝)¶
　(撞鐘撃鼓食者日倍帥常經營而懼弗贍紹熈二年/前太常丞徐公以新安髙第就畀使者節兩朝所知)¶
　(德意孚達朞年于此利興害除會崑山屬邑宗王有/田七千餘畝没入于官一時貴近相先規取牒訴旁)¶
<pb:KR2k0029_WYG_028-25a>¶
　(午公曉以令甲皆不應得命有司召佃如式而長老/德溥因以千畆為請公諉有司給之抑權放勢平訟)¶
　(息爭不惟法理適宜人無加喙而院之衆藉是庶幾/資以無乏禱祠之地報上義深夫一用至公而二美)¶
　(具非公其孰能之德溥屬頥正記本末于是乎書公/永嘉人徐誼字子宜學有師承德業宏逺固將推之)¶
　(朝廷見之天下與來世此葢未足/云三年上元日具位龔頥正記)¶
　永壽菴(宋淳熈間/僧法曇建)¶
　衍慶菴(宋致和六年/僧明鑑建)¶
　圓通菴(元泰定三年僧至璧建/已上俱在城東南隅)¶
定慧禪寺在雙塔寺西初名西方院本雙塔之子院也¶
<pb:KR2k0029_WYG_028-25b>¶
　天禧中賜今額始貳於雙塔宋僧卓契順常居此即¶
　訪東坡於惠州者元季兵燬洪武中僧景新惠澤先¶
　後重建歸併菴二(蘇軾定慧顒師竹下嘯軒詩啼鴂/催天明喧喧相詆誚暗蛩泣夜永)¶
　(唧唧自相弔飲風蟬至潔長吟不改調食土蚓無腸/亦自終夕呌鳶貪聲最鄙鵲喜意可料皆縁不平鳴)¶
　(慟哭等嬉笑平生已粗狂子孫亦未妙道人開此軒/清坐黙自照衝風振河海不能號無□寂寂吾何言)¶
　(風來竹/自嘯)¶
　化城菴(在長洲縣二十九都宋紹興十一年/僧普濟建少傅王鏊詩邢參記)¶
　淨住菴(在城東北隅洪武/十年僧妙策建)¶
<pb:KR2k0029_WYG_028-26a>¶
寶光講寺在城東北隅跨塘橋本鬱林太守陸績故宅¶
　宋紹熈間僧藴仁元至正間僧紹隆先後重建初寺¶
　在婁門内鬱林石在焉(石今遷/察院前)洪武中即寺為軍營¶
　遂廢其後普熏菴僧善識捨本菴地改建於此學士¶
　曾棨記歸併院一菴六¶
　法雲塔院(在城西北隅洪/武初僧大忻建)¶
　永慶菴(在長洲縣二十二都下雉瀆五代廣順元年/僧祖慶宋建炎初瑞光寺僧懐秀重建永樂)¶
　(元年僧源湜再/建趙友同記)¶
<pb:KR2k0029_WYG_028-26b>¶
　崇福菴(在長洲縣二十三都/元至正間僧道隆建)¶
　定銘菴(在城東北隅元至/正間僧乙辛建)¶
　觀音菴(在二十九都元至/正間僧得就建)¶
　顯慶菴(在長洲縣六都宋/紹興間僧有望建)¶
　福興菴(在長洲縣二十九都/宋建隆間僧玉琳建)¶
廣化教寺在城東北隅後梁乾元三年諸葛氏捨宅建¶
　初名崇吳禪院宋大中祥符元年改賜今額中更兵¶
　火淳熈二年都僧正清立善醫以所得藥資又增建¶
<pb:KR2k0029_WYG_028-27a>¶
　經樓一區龔頥正記歸併寺三菴五(方惟深廣化寺/府宴詩使君瀟)¶
　(灑上賔閑金地無塵晝敞闗風靜簫聲來世外日長/仙景在人間詩成郢客爭揮翰曲罷吳姬一破顔此)¶
　(節東南無此會髙/名千古映湖山)¶
　龍興寺(在吳縣治西吳郡志云梁置吳地記云則天/后置御書額開元五年再興刺史張廷珪模)¶
　(勒御書于碑然房琯所撰碑與此不同今載之唐金/紫光禄大夫守吏部尚書同中書門下平章事清河)¶
　(公房琯寺碑序祕書省校書郎綦母潛銘厥初道在/人和上皇取象以濟其畧中古淳薄人散東周出禮)¶
　(以順其動後代澆極人妄西方流化以復其情夫動/與理違靜與道遇詩書之義尚乎聰明其終動以乖)¶
　(乗戒之㫖反乎聽視其終靜以適然則先王之作其/未盡歟如來之道其無上歟觀其數乗方駕愚智各)¶
<pb:KR2k0029_WYG_028-27b>¶
　(新其業大慈一貫胎化咸遂其情法要颺言佛性可/以懸得禪宗隂契菩提可以程至通天上地下之事)¶
　(達前生後身之理厯刼必遇其勝因累生固成其前/果輪迴拯厄無物不盡非釋迦如來孰能至于此乎)¶
　(精宫為歸誠之地比丘是覺後之人非明王良臣孰/能崇于此乎此宇宙我髙祖創集之我烈祖潤色之)¶
　(則天皇后中微之孝和皇帝再興之此龍興寺則孝/和之天下諸州各建同號所以慶王業也雖棟宇已)¶
　(立而裝持未嚴開元十七年天火下焚僅獲半存州/將王三從叔無言聖𦙍帝緒禀受自髙發慮存誠與)¶
　(庶品不類于彼無度外之物在我無累已之人廣不/可尋深難以測政成化傳身逸俗康位居藩牧與天)¶
　(子共理親則叔父與人主同家䕶社稷深于他臣視/龍興别于餘寺興言多感舉意大成以家率先施錢)¶
　(數萬合境僧尼等道會一體物通十方同力來奉佛/塔此州是闔廬故國太伯始封習俗尚華人亡克讓)¶
<pb:KR2k0029_WYG_028-28a>¶
　(聞義風偃捨財雲集上座戒嚴長江氣雄心朗才傑/寺主行䖍外想遺形苦心堅行相與戮力營衞受仗)¶
　(州主由是發人取材輦貨購匠川流咽塞道路相望/體製諮决于公輸環巧採奇于衆藝程式既定百工)¶
　(齊舉素無特起舊有増飾𦙍正殿之四霤蔓長廡之/南垂廓開房室増加廏庫髙閣疊起以下覆三門並)¶
　(建以相挾如少華之承西嶽少室之拱維嵩彩翠虹/新欒櫨雲密歘爾已就宛然化成右驛亭左城堞亘)¶
　(望直視増面齊啟背倚闤闠俯朝盈夕散之人前枕/通莊閲朝京通越之士地富聚落之腹壯為塔廟之)¶
　(首標吳中之巨麗實天下之景福向若衆生無緣則/佛不出世象教何由及此乎聖祀非長則帝不出震)¶
　(龍興何以建寺乎州無賢牧則蒸庶不化財力何以/得廣乎百祥畢備成是寶功足可以光揚前烈孚佑)¶
　(下人也琯浮客一過捨舟投體目駭奇功心賞直節/輕諸叙事不甚明暢銘而頌之實在能者詞曰在昔)¶
<pb:KR2k0029_WYG_028-28b>¶
　(元命運革唐德天象有歸神器載復人人用慶𤣥津/扇福迺命率土崇之法堂錫名取𩔖棟宇以光善本)¶
　(物持淨亦神䕶發地騰熖莫知其故疎綴煙銷迴廊/燼去半落層搆斜通平互烈烈皇叔總我古城象設)¶
　(不覯風埃咸盈崩殘不葺忠孝何并乃廣其施誘人/助成英英郡貳亦既同聲粲粲僧士誰非會情投心)¶
　(霧塞効信泉傾舊製俄滿新規更營龍跳透檻虎翼/排甍與國同刼配天作程假詞紹美吁其以驚真元)¶
　(中造寺僧元壹神悟寺主靈俊上座靈琬都維那靈/經營結構心廣願成化攝有緣捨施雲會取材斬木)¶
　(驟氷奔山騖途數千尅期以就戊寅歳刺史給事中/京兆韋公夏卿言念棟宇修復碑紀起廢爰獲舊文)¶
　(重此刻立時十四年又十月十五日建東海徐知古/書前守揚州髙郵縣尉沈寧篆額綦毋潛宿龍興寺)¶
　(詩香刹夜忘歸松清古殿扉燈明方丈室珠繫比丘/衣白日傳心浄青蓮喻法微天花落不盡處處鳥銜)¶
<pb:KR2k0029_WYG_028-29a>¶
　(飛元趙孟頫次韻贈閑白雲聞説龍興寺多年未欵/扉風林發松籟雨砌長苔衣殿古燈光定房深磬韻)¶
　(微秋風動歸興一錫向空飛虞集凌空一錫歸幾日/到禪扉野橘隂垂户天花影上衣井牀春露淨檐鐸)¶
　(午風微三藏都看遍相思夢欲飛○厯厯唐朝寺松/闗幾易扉花交珠樹網苔長石人衣秋水依空淨浮)¶
　(雲映日微白雲無所住此際亦歸飛又寄閒白雲龍/興寺裏白雲房不到于今二十霜橘柚向來垂屋重)¶
　(松筠此日過人長千函秘寶心源淨百歳長齋/齒頰香若念尚書舊行履三生石上莫忘鄉)¶
　天宫寺(在城東北隅唐景/福元年僧淡然建)¶
　寶林寺(在城西北隅舊名寶林菴元至正間僧圓明/開山正綂間僧英興重建改今額張益記内)¶
　(有周文襄公生祠又有栟櫚逕梧桐園水竹亭/山茶隖煮雪寮停鵠館諸景士夫多有題詠)¶
<pb:KR2k0029_WYG_028-29b>¶
　定光菴(景定間僧/道林建)¶
　積慶菴(至正間僧文信建/已上在城西北隅)¶
　銘心菴(在城東北隅元至/正四年僧寶林建)¶
　即山菴(咸淳六年/僧志&KR0903;建)¶
　華藏菴(元丙子年/僧慧觀建)¶
積慶禪寺在善教橋北宋開寶八年郡人盛氏捨宅建¶
　僧法翌開山紹興間賜額元季兵燬洪武初僧普照¶
　永樂中僧永宗戒坦相繼重建歸併寺一菴五¶
<pb:KR2k0029_WYG_028-30a>¶
　禪興寺(在乗鯉坊梁天監二年刺史孫/瑒建内有妙嚴公主墓王鏊記)¶
　聖安菴(在長洲縣二十九都/元至正間僧志蔚建)¶
　報恩菴¶
　報親菴¶
　觀音菴¶
　福慶菴¶
寶幢講寺在承天寺内東偏本寺之子院又名王箎山¶
　房宋元祐間僧晉水開山永樂元年僧智圓建法堂¶
<pb:KR2k0029_WYG_028-30b>¶
　歸併菴三(吳寛送僧住寶幢古院清如許髙峯瘦若/何未須誇十刹初喜附雙峩窓滿霜餘柿)¶
　(庭深雨後莎法筵揮/塵處先為敵時魔)¶
　上善菴(在城西南隅宋建/炎間僧法明建)¶
　吉祥菴(在中街路即猛將廟景定/二年僧智謹建互見祠廟)¶
　聖福菴(在穹窿山之南宋/景定間僧道宗建)¶
泗洲寺在城西南隅本報恩寺子院宋景定間移置于¶
　此僧惟一開山歸併菴五¶
　西隠菴(在城西南隅宋淳祐間僧德/潤及其徒繼先建僧文信記)¶
<pb:KR2k0029_WYG_028-31a>¶
　法圓菴(在城西南隅宋淳/熈間僧成益建)¶
　靈隠菴(在盤門内宋紹興/二年僧智明建)¶
　大聖菴(在城西南隅陸家巷/宋端平間僧性彌建)¶
　清隠菴(在盤門外舊堰橋南/宋端平間僧法立建)¶
　　　尼寺附¶
　朱明寺(在城隍廟西晉朱明富而孝友其弟聽婦言/避兄離居明以金榖盡與弟唯留空室一夕)¶
　(風雨財悉飄還明宅弟與其/婦愧而自縊明遂捨宅為寺)¶
　西竺寺(在平權坊内唐大中間郡人司馬厚捨宅建/初名馬禪寺吳越錢氏改寶慶院宋大中祥)¶
<pb:KR2k0029_WYG_028-31b>¶
　(符初始改今/名今為僧寺)¶
　妙湛寺(在長洲縣東五代錢元璙施園池建名優婆/夷寺宋開寶間建七塔建炎兵燬紹興初王)¶
　(岐公孫女為尼於此號慈明大師者重建今呼/為七塔寺元王都中母張夫人普明亦居此)¶
　資壽尼寺(在長洲縣治東北宋紹興間建紹定初重/修有正法堂張即之書又有磚浮屠靖康)¶
　(初邑人翁氏建又有/盧舍那閣僧居簡記)¶
𤣥妙觀在長洲縣東北唐名開元宫宋改天慶觀建炎¶
　中燬于兵紹興十六年郡守王煥重建兩廊畫靈寶¶
　度人經變相山林人物樓櫓花鳥各極工緻淳熈六¶
<pb:KR2k0029_WYG_028-32a>¶
　年復燬郡守陳峴重建初道士募縁御前亦有所賜¶
　既成御書金闕寥陽寶殿六字賜之郡人龔頥正作¶
　上梁文以進元元貞元年始改今額殿中舊有吳道¶
　子老君像唐𤣥宗御贊顔魯公書今皆不存東廡有¶
　通神菴為何真人所居淳熈三年左街道録李若濟¶
　奉命建亦御書額内有髙孝二廟問安書及金字牙¶
　牌事見方外洪武中清理道教為正一叢林置道紀¶
　司於此正綂間造彌羅閣賜道藏經歸併觀六宫一¶
<pb:KR2k0029_WYG_028-32b>¶
　道院九(趙伯驌跋御書上既詔新平江府天慶觀三/清殿迺親御翰墨書金闕寥陽寶殿六大字)¶
　(以揭之雲藻昭回龍鳳翔翥萬目聳瞻威顔咫尺猗/歟盛哉臣觀唐文皇書畫居鍾王表凡形篇詠賜臣)¶
　(工載在汗簡侈為美譚然於明道闡教為生民福者/未始有聞恭惟皇帝陛下天縱多能游藝八法夐出)¶
　(神所奚唐足云矧方玩意昭曠儲神穆清觀道妙於/化原躋斯民於壽域固非下民所能測窺其萬分第)¶
　(自今仰觀勾吳之墟奎壁垂光王氣所鍾奔走百神/撝訶䕶持罔敢或後當與天無極云郡守趙伯驌恭)¶
　(題龔頥正上梁文在昔吳都于今漢輔誕惟仙聖之/宅有嚴壯麗之區與日月以蔽虧式表中天之華闕)¶
　(帥雲霓而來御蔚為上帝之髙居慶基嶽峙以當陽/琳宇星羅而拱極南端洞達正殿穹崇維時三境之)¶
　(常尊駢集九光之法駕螭蟠萬礎遺址故存翬飛百/楹羣目未覩方重熈累洽之運正逺至邇安之時曾)¶
<pb:KR2k0029_WYG_028-33a>¶
　(是殊庭莫還舊觀其何以佇飈游於肸蠁甄靈貺於/幅員皇上睠言不吝有司之費壽宫申祝亶儲二聖)¶
　(之休守臣承睿志以致䖍上士不崇朝而樂施至人/之化髙道勤心占營室於瑶光萃梓材於荆楚莫不)¶
　(霞舒引墨雷動揮斤是度而是宜不震而不竦瓊檐/繡拱倐若化成金户玉階殆非人境佇結綺粲朝暾)¶
　(之采想觚稜宿霏煙之祥仰規太紫之圓方俯盡鬼/神之情狀下鏘鳴之玉珥知是稱於降臨睨帖妥之)¶
　(瑶壇庶永蕃於祠奉考其經始曽不淹辰斯舉應龍/之脩梁可後巨鼇之竊抃敢伸善頌以佐歡謡抛梁)¶
　(東滄海微茫一望中暘谷扶桑朝玉殿郁然和氣御/靈風抛梁西震澤重湖玉浪低風雨調和時節好不)¶
　(煩香火詠朝隮抛梁南咫尺神都漢輔三丙位有星/長燦爛兩宫天壽與之參抛梁北金榜雲房新表出)¶
　(一念通神本聖功八荒有道開皇極抛梁上風馬雲/車來有象上元八景是天宫萬歳千秋輸景貺抛梁)¶
<pb:KR2k0029_WYG_028-33b>¶
　(下日夕層壇隆報謝昭垂乾象報豐年開闡坤&KR0903;資/道化伏願上梁之後慈闈康壽宸扆尊隆德教並恢)¶
　(於彤管仁恩長播於青宫國棟無撓王臣盡忠邊圉/永消於兵革氓編益邵於耕農千里絶扎瘥之盭四)¶
　(民均亭毒之工協氣旁薄而扶輿下九鳳五龍於平/世髙靈偃蹇而姣服肅千乗萬騎於浮空來佑太平)¶
　(之極治普臻/希靜之真風)¶
　脩和觀(在盤門外五里唐丞相畢瑊捨别業建錢氏/神德啟運九年賜額太和宫宋政和中改賜)¶
　(今額中吳紀聞云續圖經曰太和宫唐宰相畢瑊之/别業也切詳瑊未嘗為相為相者畢誠也瑊與誠兄)¶
　(弟爾然王元之記亦以為瑊未知孰是王禹偁太和/宫記夫大道無名强其名而彰用至敬無𩔖聚其𩔖)¶
　(而誘人得之者同出而異名失之者賤彼而貴我自/昔王綱既紊世教多門雖分之而有三亦統之而為)¶
<pb:KR2k0029_WYG_028-34a>¶
　(一葢應機以設殊塗而歸者矣矧夫伯陽之道宣父/所師尚清淨以化民體希夷而應物用之理國則絶)¶
　(聖棄智追軒昊之淳風以之脩身則抱樸含章冀巢/由之素隠無欲觀妙有感則通邈乎逺哉不可得而)¶
　(言矣蘇州太和宫者唐畢瑊之别業也瑊之子師顔/及其子宗逸避巢寇之亂徙而家焉先是道士戴省)¶
　(甄者長洲人也幼喪其父隨母歸于畢氏宗逸無子/戴實嗣焉與兄子𤣥棄俗入道淮海王之有國也五)¶
　(世其昌三教具舉顧毗陵之勍敵建吳門之巨屏利/用禦寇匪親不居節度使錢公文奉茅土是分緇黄)¶
　(尤盛乃以子𤣥主開元觀省甄處洞𤣥宫尋屬兄也/云亡萎茲棣蕚母兮不造傷彼棘心且念出破琴之)¶
　(家繼卧甕之後林烏返哺以無及桑蟲受食而有懐/思舍田園肇興寶宇爰以己巳歳申牒而請命焉則)¶
　(神德啟運之九年開寶紀號之二祀也錢氏賜額曰/太和乃與弟子吳𤣥芝主而建焉于是剪榛蕪以樹)¶
<pb:KR2k0029_WYG_028-34b>¶
　(垣墉浚汙潦而開池沼伐彼良木鳩于梓人繫日以/僝功隨方以募衆亦既無怠斯焉告成倬彼仙鄉忽)¶
　(如神化則有上清之殿事天尊也北極之堂列仙官/也星壇三級侈祠祀也霜鍾萬鈞警民旭也繪事盡)¶
　(妙睟容有儀芝葢雲軿婉若瑶池之會氷膚雪態依/然姑射之人其或民罹札瘥歳有水旱則必禱三官)¶
　(而禳謝脩七齋之威儀霜清步虚露冷真籙章醮具/矣福祐隨之實天神之攸憑生民之所怙也爾乃就)¶
　(水以治檻因髙而創亭竒花移茂苑之春怪石減洞/庭之翠夏筍錦拆秋荷葢圓纎埃不生衆卉自茂漁)¶
　(人誤入應謂桃源海客遐瞻更迷蓬島姑蘇勝㮣此/實盡之暨聖上承乾許王入覲隨圖籍而效貢已在)¶
　(提封攷碑篆以無聞曷虞陵谷禹偁字人多暇訪道/于茲爰述斯文用垂來裔振絃歌而化俗尚愧子游)¶
　(乗風雲而上天焉知老氏謹為銘曰蘇臺南阯震澤/東涘其誰居之畢公之里其誰嗣之戴氏之子棄茲)¶
<pb:KR2k0029_WYG_028-35a>¶
　(浮世依彼𤣥門乃興宫宇肇自田園厥功既輯其教/彌尊它山未勒秘宇空存敢書事跡貽于後昆又春)¶
　(晩遊太和宫詩數里新萍夾岸莎春來乗興宿煙蘿/隨風蝴蝶顛狂甚當路花枝採折多絳節參差抽苦)¶
　(笋翠鈿狼籍散圓荷湖山滿/眼不休去空羨漁翁雨一簑)¶
　清真觀(在𤣥妙觀東元皇慶元年道士黄孤山賣藥/吳城以所得藥貲剏建武夷潘雷鑑開山初)¶
　(為道院至正間始賜今額為觀周/伯琦記洪武中廢永樂中重脩)¶
　白鶴觀(在城東北隅鶴舞橋之東相傳其地為宋信/安郡王藏春園元平江路總管張世昌捨宅)¶
　(建初名報恩道院尋廢道人張應𤣥復建有羣鶴自/東南來一鶴結巢樹上每晨鳴則得檀施因名白鶴)¶
　(觀應𤣥弟子席應&KR0903;主之觀有/施主祠堂鄭元祐記祀世昌也)¶
<pb:KR2k0029_WYG_028-35b>¶
　會道觀(在東城下宋季蜀人鄧道樞以教法顯於理/度兩朝宋既内附道樞游吳中得上官氏廢)¶
　(圃建/此觀)¶
　靈應觀(在長洲縣相城宋咸淳間趙志清建初名/靈應道院元延祐間蘇斗南重建陞為觀)¶
　希夷觀(在靈巖山下宋紹興十三/年咸安郡王韓世忠建)¶
　崇真宫(在承天寺西宋政和八年道士項舉之開山/初郡人黄悟微捨宅剏建賜額崇真聖壽宫)¶
　(宣和中改神霄宫建炎間再改/崇真廣福宫有宋宸翰二碑)¶
　脩真道院(在慶厯橋南宋淳祐間道士李祖真建/祖真有秘方療人目疾得所施金帛建)¶
　悟真道院(在齊門外宋何真人退脩所真人墓近/焉洪武初葉道𤣥重建吳文定公為記)¶
<pb:KR2k0029_WYG_028-36a>¶
　端威道院(在子城東北有臺髙聳故又名紫/霄峯宋淳祐元年道士龍原清建)¶
　靈應道院(在烏鵲橋東南宋嘉定/元年道士谷初楊開建)¶
　報恩道院(在葑門外洪武中道士周𤣥初重/建其旁有𤣥初母林氏墓在焉)¶
　回真道院(在城東北隅至元/間道士沈道祥建)¶
　龍井莊道院(在葑門塘上至元間鄧道樞建洪/武二十五年里人瞿漢卿重脩)¶
　通神道院(在長洲縣陳墓鎮元泰元三年/道士陳師澄建為何簑衣下院)¶
　崇福道院(在婁門外元元綂/初道士周守仁建)¶
福濟觀在城西北隅宋淳熈間道士陸道堅建名巖天¶
<pb:KR2k0029_WYG_028-36b>¶
　道院道堅嘗與省幹王大猷設雲水齋於此感會吕¶
　仙翁授以神方大猷子孫至今傳以濟人元至大間¶
　道士葉竹居奏賜今額元季兵燬正綂中道士郭宗¶
　衡重建徐有貞記歸併觀二道院七¶
　三茅觀(在城中街路仁風坊内宋淳熈/中建成化初道紀范處恒重建)¶
　朝真觀(在閶門外義慈巷内宋景定中/建舊名𤣥壇廟正綂間改今額)¶
　清微道院(在郡治西北支家/巷内宋端平問建)¶
　安隠道院(在石巖橋南宋嘉熈間建為劉氏/祠堂其裔孫劉文恭公鉉為記)¶
<pb:KR2k0029_WYG_028-37a>¶
　元和道院(在府治後元/至正間建)¶
　一清道院(在城隍/廟前)¶
　太初道院(在盤門内宋寶慶間/道士顔守常建今廢)¶
　太微道院(元戊子年道士李息安建舊在城/中桃花塢今移閶門外南城下)¶
　佑聖道院(在閶門外南濠至元/三年道士楊道常建)¶
　太一宫舊在郡中或傳在報恩寺之側太平興國六¶
　年方士楚芝蘭言五福太一天之尊神也太一所在¶
　人豐樂而無兵火凡行五宫四十五年一移以數推¶
<pb:KR2k0029_WYG_028-37b>¶
　之當在吳越分請就其地築宫以祀之奏可蘇州言¶
　太一宫成芝蘭又言都城東南地名蘇村可使築宫¶
　於此以應蘇臺之名則福集帝都矣於是作太一宫¶
　於都城而姑蘇之宫遂廢右見朱長文續圖經(中吳/紀聞)¶
　(云今天慶觀乃其舊址鄉人猶稱宫巷宫前云按/天慶觀乃唐之開元宫豈當時即開元宫改創耶)¶
郭外叢林寺四十觀三¶
虎丘禪寺在虎丘山晉王珣及弟珉别業也咸和二年¶
　捨建即劍池分為東西二寺今合為一宋至道中重¶
<pb:KR2k0029_WYG_028-38a>¶
　建景祐中建御書閣紹熈中宗達建藏殿范浚記尋¶
　皆燬於兵元後至元四年僧普明重建黄溍記永樂¶
　初重脩楊榮記歸併寺一菴八(王隨記夫元黄判質/肇自乎太極融結辨)¶
　(位式分于方域凡鍾靈秀之氣悉為勝異之壤圖誌/具載言不可已姑蘇乃吳會劇部茂苑名封川塗當)¶
　(閩越之衝分次應斗牛之宿膏田多稼歳儲以之流/衍雲屋比居風俗于焉富庶俯重湖之縹緲煙景何)¶
　(窮睇百城之紆餘金刹相望虎丘山者按吳地記云/名海涌山去吳縣西九里一百步髙一百三十尺周)¶
　(二百一十丈越絶書曰吳王闔閭塜在吳縣閶門外/名曰虎丘下池廣六十步水深一丈五尺銅棺三重)¶
　(瀕池六尺玉鳬之流専諸之劍魚腸三千在焉發卒/六十萬人治之葬之三日白虎居其上故有茲號又)¶
<pb:KR2k0029_WYG_028-38b>¶
　(世説云秦皇帝因游海石自滬瀆經此山乃欲發墳/取寶忽有白虎出而拒之始皇挺劍刺虎虎奔而隠)¶
　(因改為虎丘焉故上有劍池或曰秦王試劍池亦謂/之磨劍池今則長十有三丈濶餘三尋其深則莫可)¶
　(測矣古詩云劍池無㡳浸雲根又云沉沉劍池水直/上連滄溟後以唐祖廟諱更為武丘云其山又有響)¶
　(師虎泉陸羽茶井真娘墓生公臺石壁現其鬼詩林/逕回其仙馭詭異之迹莫可悉述雲巖寺即晉王氏)¶
　(伯仲珣珉捨别業以創焉始於一山中分兩寺故顔/魯公詩云不到東西寺于今五十春今則合而為一)¶
　(先是至道中嶽牧貳卿魏公庠改為禪刹延清順尊/者演法主之彼美招提實為絶境粉垣回繚外莫覩)¶
　(其崇巒松門鬱深中逈藏於嘉致故前賢詩云老僧/秪怕山移去日暮先教鎻寺門又云宿雲侵曉去不)¶
　(待寺門開若乃層軒翼飛上出雲霓華殿山屹旁礙/星日景物清輝竂宇岑寂千年之鶴多集四照之花)¶
<pb:KR2k0029_WYG_028-39a>¶
　(競折垂組彯纓之彦靡不登臨達心了義之人終焉/宴息允所謂浙右之壯觀天下之靈跡者矣其有古)¶
　(髙僧之行樂諸名公之詠題編録盡存嗟歎備叙禪/師用慈道行明潔智懐淵廓自招提宗唱克奉神君)¶
　(屢飛翰於雲鸞祈鏤文於金石愧先聖之嘆輒成章/於狂斐斆頭陁之碑聊寓言於髣髴云爾時天聖二)¶
　(年歳次甲子六月念八日翰林侍讀學士中散大夫/守尚書禮部侍郎同知通進銀臺司門下封駮事䕶)¶
　(軍瑯琊郡開國侯食邑一千九百户食實封二百户/賜紫金魚袋王隨記葉清臣御書閣碑真宗文明武)¶
　(定章聖元孝皇帝光宅天下二十有五年武威夷裔/文經覆載禮脩樂侈刑平政一天地並况震于珍物)¶
　(乃東登泰山降禪社首西奠汾脽南游苦縣典章人/物輝灼方夏蜚聲騰實倬越古今天縱將聖典學時)¶
　(敏百斤中程七行俱下詳延英俊寖尋經藝披編日/反㸃翰宵分帝庸賡歌道諧荃宰聖有謨訓義光簡)¶
<pb:KR2k0029_WYG_028-39b>¶
　(冊休于萬麓留神小學三元秉煥八象流景丞相臣/謂臣拯相與文雅侍從之臣發瑶笈披瓊藴編第為)¶
　(集凡三百卷請從刋摹以傳永久制曰可景祐體天/法道欽文聰武聖神孝德皇帝纘慶基接神統孝善)¶
　(繼志功能昭前思先皇帝馨德茂烈巍巍郁郁聖言/睿藻雲章日麗非書之黄素䌌以文錦檢于玉匣藏)¶
　(在石室則何以比隆六籍昭厥萬祀于是司空上輿/地之志職方辨九山之物分道遣使咸錫其副則吳)¶
　(郡之虎丘存焉茲山據姑蘇之右地負乾陽之勝勢/叢生萬石崛起平臯講席坦乎千人劍泉呀其百尺)¶
　(松篁總翠煙嵐異色宜有神物舍于寶坊前此守土/臣寔臣度初基尊奉即山而宇寒暑再離風雨無賴)¶
　(景祐四年冬十月知軍事臣堂始大前搆徹故以新/奏取郡民絶籍而財入縣官者錢一百七十萬以售)¶
　(工材移通判軍州事臣宋卿經始慮素程工董役肇/日短&KR0295;訖于駟見更五甲子閣成無慮費竹木章个)¶
<pb:KR2k0029_WYG_028-40a>¶
　(八百役夫兵手指二十二萬不出帑一金不調里一/民民不知役而渠屋彌望凡為巾槴韞覆之物皆稱)¶
　(閣而具疏枏密礎材理堅緻藻楣文棁光彩眩轉重/檐四迴陽景不曜飛陛横出喬林在下熏厨凝香而)¶
　(負贔髹奩含輝而庨豁偉哉麗乎茲可以壯龜龍之/負載倬雲漢之昭明者已先是永熈宸翰九軸帝書)¶
　(一品垂賁岫幌彌厯年所先朝寶跗入石冊六十二/分輝奎曲并集為賜今皇帝飛雲灑妙墨本三十重)¶
　(光祖武嗣有恩頒至是落成並置其上維三聖繼統/昭明游藝若五辰二曜珠連璧合雖堯文禹律昌作)¶
　(武述何以過此惟堂以直清通敏行已從政忠而愛/君不以逺邇惟宋卿方嚴肅給裕民急吏勤以辦事)¶
　(順成休績斯書斯閣斯人之賴臣清臣嘗為史官記/天子言動持使者符節得按察郡縣觀聖文臨下之)¶
　(赫與守臣嚴上之恭敢書始事銘于樂石詞曰天有/文華日星地有文秀崑溟聖有文垂典經粤宋二宗)¶
<pb:KR2k0029_WYG_028-40b>¶
　(功邁德隆天律有融我皇定保繩武祖考筆墨精妙/大人繼明三后重英儀鄰宣精香籖寶帙金匱石室)¶
　(四方馳驛吳治長洲上當斗牛其鎮武丘茂林脩竹/龍蟠虎伏其地惟福直有真文乃聖乃神撫臨其人)¶
　(守臣推忠結宇再重與山比崇猗金簡有字韜于委/羽惟道家主藏訂諸蓬渚亶羣玉山之上符册府天)¶
　(為大宋是則文化成世無極山斯朽石斯泐飛閣祕/書時萬時億景祐五年十月七日兩浙諸州水陸計)¶
　(度轉運副使提㸃市舶司本路勸農使及管勾茶鹽/礬税朝奉郎守太常丞直史館騎都尉賜紫金魚袋)¶
　(臣葉清臣撰張丞相浚藏記吳郡山水秀麗虎丘號/勝處世傳闔閭葬此地氣騰出秦王使人求劍虎存)¶
　(其上因以名焉晉王珣與弟珉宅石澗之東西已而/捨興佛刹本朝至道中革律為禪紹熈八年余謫居)¶
　(零陵住持宗達以書抵余曰我與紹隆同嗣法于圓/悟禪師實繼掃灑隆常建立轉輪大藏效彌勒示現)¶
<pb:KR2k0029_WYG_028-41a>¶
　(禮製施軸于中負戴其上規模甚偉僧法靉法清法/悟為之勸邦人李方髙次第輸財方議卜築隆適告)¶
　(寂我不敢以勝事難集為解夙夜究力益勵精誠再/閲寒暑工績俯就平髙益下棟宇翼如琅函貝葉輝)¶
　(燦焜燿信士鄒珉目規口歎盡捐所有獨力莊嚴於/我法中為大縁事敢以請記且當天下無事時當世)¶
　(名儒間以財為病矧兵革迭興軍儲或匱勤役費用/理容未安然我嘗思之兵革之變其來有自因欲生)¶
　(愛因愛生貪因貪生忿欲愛貪忿是謂無明展轉交/攻激為鬭亂怨深禍結殆不偶然我佛以清淨立教)¶
　(使人回心歸善一念儻正和氣自生其於教化似非/小補是以有請而無愧余聞佛為一大事因緣故出)¶
　(現于世種種警喻發明空理丁寧反復務息塵勞現/大光明饒益照耀妙用神通不可思議古人指擿之)¶
　(意葢病夫不知虛靜脩已區區致恭以佞之也又病/夫落髪披緇之徒易浸以溢流宕南畆其教可輕疵)¶
<pb:KR2k0029_WYG_028-41b>¶
　(哉將見斯藏之成覩相増信由信趨善宿習退轉真/證圓通孝弟和睦之心油然而起宜勤守䕶用永其)¶
　(傳藏始建于紹興丁巳春正月至冬十一月告成復/授資政殿大學士左宣奉大夫福建路安撫使兼知)¶
　(福州張浚為之記許渾詩暫引寒泉濯逺塵此生多/是異鄉人荆溪夜雨花飛疾吳苑秋風月落頻萬里)¶
　(髙低雲外路百年榮辱夢中身世間誰似西林客一/卧煙霞四十春張祐雲樹擁崔嵬深行異俗埃寺門)¶
　(山外入石壁地中開俯砌池光動登樓海氣來傷心/萬年意金玉葬寒灰○囂塵楚城外一寺枕通波松)¶
　(色入門逺岡形連院多花時長到處别路半經過惆/悵舊時客空房深荔蘿林逋送慈公還虎丘孑孑歸)¶
　(檣五兩輕佛林禪石抱雲根單囊憩罷還微笑却是/青山不出門倪瓚游虎丘寺余適偶光城本是山中)¶
　(客舟經二王家荒古覽陳迹松隂始亭午嵐氣忽斂/夕欲去仍徘徊題詩滿苔石張羽逶迤度前峯到寺)¶
<pb:KR2k0029_WYG_028-42a>¶
　(行屢歇齋庖竹外烟岐路松間雪覩水悟真/乗聞香解禪悦欲其老僧言相對還無説)¶
　歸源寺(在長蕩東元至元間里人曹姓者為虎/丘僧建後歸俗其子曹聚增建陳旅記)¶
　幻住菴(在閶門外雁蕩村元大德間僧明本建初本/至吳喜其地名與雁蕩山合遂結草菴於此)¶
　(趙孟頫為名之曰棲雲其後别創精舍改今名本自/為記國朝洪武中重建宋濓記相傳結草菴時趙孟)¶
　(頫及馬海粟為治後云明本雁蕩除夜偈茅屋三間/冷似氷灰頭土面十餘僧掃除自己閑枝葉不打諸)¶
　(方爛葛藤就手揭開新歳厯和光吹滅舊年燈頂門/别具摩醯眼越死超生似不曽趙孟頫游幻住雨後)¶
　(溪水溢黄流行地中輕舟何迅邁沿波兼順風碧蘆/榦始長柔桑葉已空瞬息抵山曲窈窕微逕通青林)¶
　(夾道周流泉響幽藂多慚衆衲子前路相迎逢禪居/新結構斧斤未輟工雙閣出塵囂六窓自玲瓏久矣)¶
<pb:KR2k0029_WYG_028-42b>¶
　(厭城市飄如脱樊籠妙香清鼻觀新鸎驚耳聾汲水/挿山花開牖納松風經聲出廊廡寂然聞鼓鐘蔬食)¶
　(欣一飽亦與膏梁同緬懐老尊宿燕坐毘廬峯塵縁/苦未斷無由往相從一宿返歸棹迴望但青葱僧善)¶
　(住夾徑列杉竹茅堂絶四隣野僧秋不到明月夜相/親林靜鳥窺室泉清魚避人何時離城市來此寄吟)¶
　(身沈德䖍野寺居僧少林扉傍竹幽緑苔沿砌網紅/葉冒霜稠爐靄閒風夕茶煙細雨秋屐尋松下月衣)¶
　(涴鶴邊流不是逢心賞那能愜勝游慮忘因悟幻過/此且遲留髙啟宿幻住棲雲堂窓白鳥聲曉殘鐘渡)¶
　(溪水此時幽夢迴獨坐空山裏松巖留佛/燈葉地響僧履余心方正寂無使羣動起)¶
　圓照菴(在閶門外元至/正間僧性得建)¶
　正信菴(在陽山西元至正/十四年僧性用建)¶
<pb:KR2k0029_WYG_028-43a>¶
　會雲菴(在中峯嶺西宋宣/和七年僧性一建)¶
　雲隠菴(在閶門外元延祐間僧月潭建永樂三年/僧法湧重建中有法雨軒立雪堂山水窟)¶
　永福菴(元至正間/僧本原建)¶
　圓覺菴(宋紹興間/僧本立建)¶
　善福菴(元至正間僧普應建/已上俱長洲縣九都)¶
半塘壽聖教寺在九都綵雲里寺有稚兒塔晉道生誦¶
　法華經童子死葬此義熈十一年商人謝本夜聞誦¶
　經聲旦見墳生青蓮花事聞詔建塔名法華院宋治¶
<pb:KR2k0029_WYG_028-43b>¶
　平間賜今額紹興七年重建歸併菴八(魏憲重脩塔/記半塘壽聖)¶
　(浮屠按舊記云晉義熈十一年名法華塔詔賜國材/以建繇晉厯唐距宋興凡一再改造歳久寖壊先君)¶
　(開府覽之慨然若契夙願實始脩焉建炎庚戌之亂/塔復廢憲不孝顧瞻餘燼夕愓于懐曰此吾先君所)¶
　(植德者也疇敢不勉於是傾貲度財載加營繕紹興/七年七月二日工告訖功初道生法師有童子能誦)¶
　(法華經死葬半塘其後過客夜聞誦經聲迹之莫見/其人旦視童子塚有青蓮花塔之建葢權輿於此迨)¶
　(今幾八百年矣而鳩工之始役夫夜方寝復聞誦經/聲琅然出塔數夕不絶嗚呼異哉僧了勤以其事來)¶
　(告因為之書顯模閣直學士左太中大夫提舉江州/太平觀吳郡開國侯食邑一千二百户食實封一百)¶
　(户魏憲記趙與訔宿半塘寺詩夜宿半塘寺惟聞塔/上鈴老僧行道影童子誦經聲竹密風猶勁窓幽月)¶
<pb:KR2k0029_WYG_028-44a>¶
　(愈明瓦爐香斷處一榻灑然清髙啟稚兒塔詩黄土/但埋骨豈能埋性靈昔聞宿草間曽吐蓮花青身卧)¶
　(長夜臺口誦西方經尋跡殊窅窅聞聲每泠泠寒/燈照空塔時有山僧聽應使隣塚䰟沈迷盡皆醒)¶
　臻福菴(在長洲縣十都宋/紹興間僧性復建)¶
　資福菴(元至正間僧維則建正綂間/僧善璥重脩𢎞治中吳寛記)¶
　原明菴(宋紹興間/僧原明建)¶
　慈孝菴(宋咸淳間僧慧無機建/已上在長洲縣九都)¶
　佛慧菴(在虎丘寺東宋紹興間僧無/善建菴有鍾秀軒梁用行記)¶
　得成菴(在長洲縣八都宋/皇慶間僧可大建)¶
<pb:KR2k0029_WYG_028-44b>¶
　普光菴(在長洲縣一都宋紹/興三年僧原明建)¶
　普福菴(在虎丘山東宋咸/淳間僧文誡建)¶
迎湖教寺在長洲縣六都晉永寧間僧大通建歸併菴¶
　二¶
　廣濟菴(宋開禧間/僧覺因建)¶
　崇福菴(宋景定元年僧德秀建/已上在長洲縣四都)¶
白蓮教寺在長洲縣十五都地名陸塘吳赤烏間僧了¶
　然建後燬僧法雲重建歸併菴七¶
<pb:KR2k0029_WYG_028-45a>¶
　湖涇善慶菴(宋紹興間/僧法丙建)¶
　普潤壽山菴(宋紹興間/僧至脩建)¶
　普慶深棲菴(元大德間僧巨微建已/上在長洲縣十六都)¶
　報德菴(宋紹定間閔仁甫捨田建僧本澄開山國/朝永樂十年閔丙重建先世祠堂在焉)¶
　梅林菴(宋紹興間僧法煥建/已上在長洲縣九都)¶
　西資菴(宋元豐間/僧一智建)¶
　觀音菴(宋嘉定間僧明圓建已/上在長洲縣十五都)¶
靈源教寺在太湖洞庭東山碧螺峯下峯有靈泉故名¶
<pb:KR2k0029_WYG_028-45b>¶
　梁天監元年僧集善建歸併寺五菴一(葉顒詩散花/丈室靜焚香)¶
　(小小雲龕穏稱牀須信定中還有定莫言方外更無/方青蓮滿眼非真色白月流金只慧光今日相逢陪)¶
　(軟語塵縁俗/慮一時忘)¶
　能仁寺(在長圻嶺寺有泗州池相傳見泗州/塔影今廢梁天監二年僧道適建)¶
　興福寺(在余塢南梁天監二年于將軍捨宅/建僧本清開山成化間重脩吳寛記)¶
　中峯寺(唐咸通九年/僧本超建)¶
　三峯寺(唐咸通十三年僧真銓/建寺有莊田曹熈記)¶
　彌勒寺(唐乾符間吳越王建僧德潤開山山岡雨後/往往得細石如米故曰飯石峯云或云飯石)¶
<pb:KR2k0029_WYG_028-46a>¶
　(禪師居/此故名)¶
　圓照菴(宋泰定二年僧法光/建已上在洞庭東山)¶
治平教寺在上方山下梁天監二年僧法鏡建舊名楞¶
　伽寺宋治平元年改今名寺傍有石井隋人刻字葢¶
　楊素移郡横山時也歸併寺一菴四¶
　寶積寺(在横山下隋大業/四年僧永光建)¶
　真如菴(在縣西南三十里宋/咸淳二年僧妙懾建)¶
　殊勝菴(在縣西南三十里洪/武癸丑間僧寶峯建)¶
<pb:KR2k0029_WYG_028-46b>¶
　華巖菴(在縣西南二十里宋/宣和間僧异大建)¶
　圓覺菴(在縣南十里元至大三年郡人陳干十/二捨建僧文質開山陳氏祠堂在焉)¶
楞伽講寺在楞伽山上俗云上方寺寺有浮圖七級隋¶
　大業四年司户嚴德盛撰銘司倉魏瑗書按治平寺¶
　舊亦名楞伽而吳郡志云寶積寺在横山下亦名楞¶
　伽寺山頂有塔隋人書碑今此寺自在楞伽山上而¶
　寶積歸併治平葢不可考豈皆一寺所分邪今以塔¶
　觀之則此當為是但碑中亦云横山葢當時未有楞¶
<pb:KR2k0029_WYG_028-47a>¶
　伽之名此山固横山也歸併菴二(吳郡横山頂舍利/靈塔銘竊以至理)¶
　(無言非言無以寄理𤣥蹤無體非體無以明蹤然則/八十種好呈應身之妙三十二相表化質之妍至如)¶
　(獻土童兒聚沙稚子尚獲無窮之報猶成莫盡之因/况撒身命重財崇諸聖業者矣但樹因之最無過起)¶
　(塔崇福之重詎甚建幢而銀青光禄大夫吳郡太守/李顯者乃華陽杞梓江漢芳蘭夙布素誠少匡五國)¶
　(吐納風雷之際出處朱紫之庭縻爵峻於其身隆基/茂於往葉温良洽于郡國孝友睦于閨門建節贊治)¶
　(張振化風門雖望族世載公卿安仁樂智之心無違/終食謙明厚惠之德造次必存伊共奬勸郡部官人)¶
　(奉為皇帝皇后齊王六宫眷屬各捨七珍同崇八福/在郡城之西山頂上營起七層之寶塔以九舍利置)¶
　(其中金瓶外重石槨周䕶留諸弗朽遇刼火而不燒/守諸不移漂刼水而不易時有龍華道場比丘法首)¶
<pb:KR2k0029_WYG_028-47b>¶
　(者歳居齠齔即起踰城之心年將志學仍持航海之/操自離親捨俗三十許年洞識苦空明閑法要誠心)¶
　(内發㝠夢外酬時聞此山是古之佛殿乃共於此所/成斯勝業願寶鐸常摇法輪恒轉含生迴向歸心上)¶
　(通有頂之天旁及無邊之地同離生死之苦俱成涅/槃之樂其辭曰祀焉是滅法矣非生葢纒虚萃渴愛)¶
　(徒盈不無不有何體何名業風既息法水便清以茲/勝地令德來持功施合矩化動成規如雲出岫狀月)¶
　(臨池清流不倦貽銘無疲䖍心局體同歸共慕施彼/七珍崇斯六度下被羣品上資天祚萬福莊嚴千靈)¶
　(輔䕶少宣令問特秀苗藂輪轉三有馳流六通獨善/非德兼濟為功俱成法雨用息塵籠大隋大業四年)¶
　(歳次戊辰九月辛未朔八日戊寅立銘吳郡司户嚴/德盛製文司倉魏瑗書張祐詩樓臺山半腹又此一)¶
　(經行樹隔夫差苑溪連勾踐城上坡松徑澁深坐石/池清况是西峯頂凄凉故國情許渾碧煙秋寺泛湖)¶
<pb:KR2k0029_WYG_028-48a>¶
　(來水浸城根古堞摧盡日傷心人不見石榴花滿舊/歌臺髙啟夕陽下西嶂返照東湖水來尋古寺遊楓)¶
　(葉秋幾里叩門山&KR0400;驚維馬林烏起鐘聲出煙去半/落漁舟裏楞伽義未曉塵累方自恥欲打塔銘碑從)¶
　(僧乞山紙白居易朝從思益峯游後晩到楞伽寺歇/時照水姿容雖易老上山筋力未全衰行逢禪客多)¶
　(相問坐倚漁舟一自思猶去懸車十五載休官非早/亦非遲釋來復詩荷花蕩西湖水深上有蘭若當髙)¶
　(岑客吟時見猿鳥下僧定不聞鐘磬音雨香秋林橘/子熟雲落空澗棠梨隂閑來掃石坐竹裏靜與山人)¶
　(論素心宗衍疊嶂來山尾平湖對寺門登危逾近郭/望迴更連村客醉迷花畔樵歌坐樹根不煩留煮茗)¶
　(雨過井/都渾)¶
　白龍菴(宋紹興間/僧文禮建)¶
<pb:KR2k0029_WYG_028-48b>¶
　妙明菴(宋紹興間僧宗禮建已/上在長洲縣二十二都)¶
穹窿禪寺在吳縣西南四十五里穹窿山舊名福臻禪¶
　院相傳朱買臣故宅梁天監二年建唐會昌六年復¶
　建宋景德四年楊宿記按記云蕭梁取梅梁於此致¶
　白馬之奠感明神之徴因謂白馬塢即茲院之址也¶
　今山址别有白馬寺亦刻此文或謂一寺所分不可¶
　知也壁間舊有米芾手書詩今燬不存歸併寺二菴¶
　二(宋楊宿記穹窿禪院者唐會昌六年之所建也先/是蕭梁下詔取梅梁於茲地致白馬之奠感明神)¶
<pb:KR2k0029_WYG_028-49a>¶
　(之徴因謂白馬塢即茲院之址也至唐宣宗改元大/中重興梵宇法眷承紹六世於茲事曠繕完迨今百)¶
　(載飛梁朽以虹天危簷壓而翼摧則燥濕之患是生/矣大教不泯招來信人天王嗣位之八年粤有當院)¶
　(徒弟奉安發志必葺果得檀那繼踵而至自夏侯鍾/離二氏等一百五十餘人咸蠲淨緍鼎新大壯殿堂)¶
　(爽塏廊廡轇轕璇題次第以輝鮮金地迴環而嚴潔/於戲阿含所云若能補故寺者是謂二梵之福則安)¶
　(師之興葺能事有是夫諸檀信之慈悲喜捨有是夫/魁茲勝事願勒真珉聊奮直筆為記歳時皇宋景德)¶
　(四年五月/九日記)¶
　寶華寺(在吳縣西南三十里寶華山舊名智顯禪院/&KR2311;&KR2311;尊者嘗卓錫於此寺有&KR2311;&KR2311;泉孫規新)¶
　(鐘記寶華山智顯禪院面震澤之洪瀾背長洲之故/苑左控洞庭之峻右挹靈巖之巔刻蟠之閾相望遊)¶
<pb:KR2k0029_WYG_028-49b>¶
　(糜之墟密邇真三吳之佳地一方之上游先是梁天/監中有僧號憨憨者至自梵天營立香界植錫杖之)¶
　(故所化靈源之尚存年祀滋深締架幾圮國朝祥符/乙夘歳故府侯崇儀秦公羲當巋然之未墜思勉矣)¶
　(而可興其疇尸之必有能者即以今心印師居焉増/庳為齋堂禪室梵殿之類岌起金碧垂一紀間精廬)¶
　(克備云云陳基詩上塚桃塢原尋僧寶華麓舟泛石/湖清著茗&KR2311;泉緑山空木已落天髙氣彌肅松月有)¶
　(餘輝共向/西巖宿)¶
　薦福禪寺(在吳縣西南薦福山下不知所始或云即/錢氏所建按强浚明壽聖院記院凡四遷)¶
　(安知此非/其故址邪)¶
　龍池菴(在吳縣西二十五里元至/正二十三年僧明輝建)¶
<pb:KR2k0029_WYG_028-50a>¶
　真如菴(在吳縣西四十五里/吳元年僧法常建)¶
白馬禪寺在穹窿山西址即穹窿所析者寺以楊宿穹¶
　窿記添易數語為白馬寺記則僧之妄也元季寺燬¶
　永樂元年僧德瑊良玠重建歸併菴三(吳寛我聞吳/中諺陽山髙)¶
　(抵穹窿半壯哉拔地五千仞始羨吳中有竒觀銅坑/鄧尉作屏扆天平靈巖當几案其間法華與雅宜水)¶
　(透横亘如長岸何人著山經宜作吳山冠但嫌地勢/髙山家每憂旱舟行半日青已了却被濃雲忽遮斷)¶
　(水田路轉二三里依舊諸峯青厯亂人云山頂百畆/平合結&KR0523;廬倚霄漢龍門勝蹟未遑游坐向船頭先)¶
　(飽/看)¶
<pb:KR2k0029_WYG_028-50b>¶
　聖恩菴(在鄧尉山之南岡元至正間僧蔚萬峯自杭/來止於此初蔚辭其師千巖請所往答曰汝)¶
　(名汝所止也及至鄧尉結菴居之其徒大集遂創精/藍為時名刹洪武中僧普壽普隠永樂中僧智璿先)¶
　(後重建内/有碧照軒)¶
　文殊菴(在金山東嶺以獅子山相對故名亦名金山/寺元至正間僧時蔚建劉昌送僧還文殊菴)¶
　(袈裟何地更相逢一錫東歸隔萬峯松偃舊窓僧臘/久花薫晴殿佛香濃空山晩呌巢雲鶴古洞春藏化)¶
　(雨龍定起有詩還自/寫下方驚起夜深鐘)¶
　玉泉菴(在吳縣西十八里元/至正間僧賢古愚建)¶
靈巖禪寺在靈巖山上舊名秀峯寺宋改顯親崇報禪¶
<pb:KR2k0029_WYG_028-51a>¶
　院印吳故館娃宫也梁天監中始建為寺寺成有異¶
　僧負鉢囊入憩廡下長身黧面梵相竒古其徒不之¶
　省夜索筆圖其像于壁而去其後有僧見之驚曰此¶
　西土智積菩薩也唐宰相陸象先弟病得愴起之自¶
　云靈巖僧後還吳見像知為智積因建智積菩薩殿¶
　永樂十年僧應機重脩尋燬𢎞治間重建歸併菴五¶
　(太平興國二年平江軍節度使孫承祐新建磚塔記/吳靈巖山即古吳王夫差之别苑也太湖渺白涵其)¶
　(側虎丘㸃翠映其後自餘崗阜川瀆沃野上田環遶/帶紫若視諸掌代遷人異倬為佛祠愚守藩之七禩)¶
<pb:KR2k0029_WYG_028-51b>¶
　(也屬丙子歳冬先國妃居共氣之親鍾斷臂之禍詩/人罔極聊可諭其哀素王尚右未足申其制繇是顯)¶
　(營雁塔㝠助翟衣于山之椒累塼而就基其巖所以/逺騫崩之患黜其材所以絶朽蠧之虞不揮郢匠之)¶
　(斤止運陶公之甓自于經始迨爾賀成凡九旬有六/日仍以古佛舍利二顆親書金剛般若一編置彼珍)¶
　(函藏諸峻級美歟山聳地以干仞塔拔山而九層巍/巍下瞰于婆娑杳杳平觀于寥泬纔疑涌出或𩔖飛)¶
　(來如日之升無逺弗届可以髙擎天葢可以久鎮地/輿實在報先妃之慈薦先妃之福也覺雲承足定水)¶
　(澄心拂石仙衣尚為遊轉無垢佛土終正菩提抽毫/直書用僃陵谷孫覿智積菩薩殿記梁天監中以吳)¶
　(王館娃宫故地為靈巖寺寺成有異僧負鉢囊以入/憩殿廡下長身黧面梵相奇古其徒莫之省夜半索)¶
　(筆墨自圖其像干殿之東北壁而去黎明不知所在/衆始驚異之居無幾有僧人顧見其畫惜曰此西土)¶
<pb:KR2k0029_WYG_028-52a>¶
　(智積菩薩像也何為在此于是道俗犇走來觀稽首/歸依如師出世唐宰相陸象先吳人也有弟失其名)¶
　(得危疾國醫不能療一日有僧扣門問疾象先引其/卧内僧索杯水噀之一噀而病良已象先驚謝出金)¶
　(帛數牀弗受顧謂其弟曰我靈巖僧它日還吳來過/我遂去不復見其年象先弟入尚書為郎觀察桂管)¶
　(道吳中趨靈巖如約問僧所舍無有遍從寺僧求之/亦非是方悵然欲還俄見壁間所畫像肖焉如言如)¶
　(笑如見師友驚喜亟拜施錢五十萬脩供作佛事徘/徊數日而後去其事載于吳越國沙門智賢之文傳)¶
　(于山中父老之口見于大哀經菩薩品云惟靈巖故/刹更隋唐五代四百餘年至宋興始改暘秀峯禪院)¶
　(紹興中詔賜今太傅咸安王韓公薦先福更號顯親/崇報而叢林之盛為東南冠智積舊有殿在院之東)¶
　(廡庳迫破露不足以稱四方祈向奉事之意長老智/納飭其徒募衆力大之髙薨巨桷雄視一方像設中)¶
<pb:KR2k0029_WYG_028-52b>¶
　(嚴雲披月滿極莊嚴相好之妙人天環遶梵唄之聲/震動山谷于是訥過余于晉陵求文以為記余曰衆)¶
　(生執迷展轉六趣出没生死莫覺莫悟惟佛菩薩哀/憫一切或示現神通或化出光景天龍負殿山鬼築)¶
　(垣卓錫而石泉涌揮麈而雨花墜凡所見聞同悼齊/喜投體歸命齋心悔過五濁厭離如燖雞出湯欣慕)¶
　(至道如亡子見母如瞽發矇如迷得路發菩提心脩/無上道輕財樂施造種種福百世之後陵谷變遷蜕)¶
　(骨所藏傳衣所寓在在處處照耀大千一睹遺像心/目了了恍如宿昔曽受佛記今雙林大士泗州僧迦)¶
　(靈巖智積皆是也訥公出世三十年説法行道化服/同異凡所建立人勸成之隆樓桀閣穹堂廣宇幾徧)¶
　(淮吳豈止智積一殿而已白居易詩髙髙白月上清/林客去僧歸獨夜深葷血屏除惟對酒歌鐘方散只)¶
　(留琴更無俗物當人眼但有泉聲洗我心最愛曉亭/東望好太湖煙水緑沉沉乂絶句館娃宫畔千年寺)¶
<pb:KR2k0029_WYG_028-53a>¶
　(水濶雲多客到稀聞説春來更惆悵百花深處一僧/歸趙嘏明月溪頭寺蟲聲滿橘洲倚欄香逕晩移石)¶
　(太湖秋樹老雲歸盡臺荒水更流無人見惆悵獨上/最髙樓胡宿宿枕依鄉館天機陡覺清一聞山鳥語)¶
　(瞥起野糜情峭木摇霜氣疎泉曳玉聲簡書催俗駕/窓日兩竿明○夕鐘初斷海鯨音投宿香園半翠岑)¶
　(氷簟浸牀消客夢水簾澄月伴僧吟雄風拂袵清涼/極珍樹交柯翠翳深一夜漢隂機事息草堂虛論破)¶
　(煩襟孫覿靈巖五至堂詩老人昔記觀河處白髪蒼/顔只如故湛然不與生滅期始信真心有常住公今)¶
　(忘物兼忘我坎止流行無不可桑下了無三宿戀壁/間一坐九年過振履忽逐秋鴻往浮杯又趂春潮上)¶
　(一片孤雲自在飛不落人中去來想後七年過靈巖/再賦二首猊坐諸天繞龍龕百鬼營捫蘿穿窈窕拄)¶
　(策上崢嶸雨送秋聲入風迎夜氣生胮肛一鼉吼撇/烈兩鳬驚獨詣超神界真游夢化城微吟更有味琢)¶
<pb:KR2k0029_WYG_028-53b>¶
　(雪鬭僧清○老衲僧中龍得度佛三界誅&KR1732;製不借/剖竹作如意徴心訊空王禮足依梵諦住世無三宿)¶
　(因縁有五至百年杞國憂四大偃/師戲應作如是觀浮雲本無蔕)¶
　道林菴(在吳縣西四十五里元/天厯二年僧道讓建)¶
　圓明菴(在吳縣西二十七里/元泰定間僧道安建)¶
　慶雲菴(在吳縣西十八里元/至正三年僧道興建)¶
　壽安菴(在吳縣西十八里宋/宣和間僧嗣永建)¶
　殊勝菴(在吳縣西十九里宋/嘉定間僧性觀建)¶
崇福教寺在長洲縣三十一都尹山故又稱尹山寺梁¶
<pb:KR2k0029_WYG_028-54a>¶
　天監二年僧佐律建洪武初名僧永隆常住此隆乞¶
　焚身度天下沙門事詳方外歸併菴四(王璲詩池湧/琉璃界天開)¶
　(翡翠林那知近湫隘誰意得幽尋日麗花臺迥雲横/巨闕深紺園浮霽彩琪樹帶春隂玉磵珠泉滴丹窓)¶
　(緑嶂臨梵王紅錦服仙女碧瑶簪金作山龍甲朱為/海鳥襟鳴鐘聲雉舞講法引猿吟境靜塵難染機深)¶
　(慮不侵願因清淨/力從此識真心)¶
　集善菴(在長洲縣三十一都/元泰定間僧妙心建)¶
　福源菴(在長洲縣二十九都/元泰定間僧已定建)¶
　明逺菴(在長洲縣三十一都/元至正間僧水月建)¶
<pb:KR2k0029_WYG_028-54b>¶
　能仁慶福菴(在長洲縣二十九都/元泰定間僧智翁建)¶
靈澱教寺在長洲縣十四都□塘舊名靈壽教院梁天¶
　監二年僧勤建歸併院一菴十二¶
　法華院(在長洲縣十四都宋/建炎二年僧大䜟建)¶
　景福菴(在長洲縣十九都宋/景德元年僧大喜建)¶
　二聖菴(在長洲縣十七都宋/寶祐間僧惠持建)¶
　法惠菴(在長洲縣十四都宋/建炎元年僧法證建)¶
　華嚴菴(在長洲縣二十二都宋/建炎二年僧大乗建)¶
<pb:KR2k0029_WYG_028-55a>¶
　至覺菴(在長洲縣十四都宋/建炎二年僧普得建)¶
　光明菴(在長洲縣一都宋紹/興三年僧原明建)¶
　白鶴菴(在長洲縣十七都宋/咸淳間僧文煒建)¶
　法華菴(在長洲縣十四都宋/咸淳間僧普會建)¶
　息峯菴(在長洲縣十四都宋/咸淳間僧本淨建)¶
　毛塔菴(在長洲縣二十二都元/大德二年僧勝本建)¶
　春申菴(在長洲縣十七都元/泰定間僧文敬建)¶
　積善菴(在長洲縣二十一都元/至正二年僧徹心建)¶
<pb:KR2k0029_WYG_028-55b>¶
大覺教寺在長洲縣二十七都大姚山梁天監間僧道¶
　邦建寺有東明子院最為幽勝歸併菴二(吳寛宿東/明院詩東)¶
　(明院裏曽投宿偶見前題一嘅然欹枕亂蛩如昨夜/入門髙樹卻多年季方不與元方在小朗還同大朗)¶
　(賢何處玉笙吹未歇山扉新月照人眠李應禎和放/舟出郭秋雨晴好風半日到姚城故人天上新霑祿)¶
　(衲子山中舊識名春樹暮雲無限思薫爐茗椀/有餘清一夜寒生眠未穏夢迴時聽海潮聲)¶
　松隠菴(在長洲縣二十六都/元庚子年僧從哲建)¶
　文殊菴¶
天宫教寺在胥山南太湖之濵梁天監三年僧法雲開¶
<pb:KR2k0029_WYG_028-56a>¶
　山唐德宗時重建宋天聖中脩進士張汴記歸併寺¶
　一菴六(陸容宿天宫寺閒遊三日滯天宫窘步西齋/雨又風睡起牀頭書帙亂興來牆角酒瓶空)¶
　(㝠濛野色迎寒碧狼藉春痕弔落紅别後只應如杜/老袈裟棋局念旻公再至和前韻此度停橈入梵宫)¶
　(橘花香裏坐薰風間心頗為江山奪實理元非夢幻/空雲隠小窓禪榻靜日斜深殿佛燈紅留題欲和鴻)¶
　(泥句誰復才/情似長公)¶
　壽聖廣福禪寺(在吳山嶺上吳越中吳軍節度使錢/文奉建為其父廣陵王元璙墓祀之)¶
　(所本名壽聖院宋治平中改賜/今額永樂元年僧善勝重脩)¶
　壽寧菴(宋紹興丙子/僧德祚建)¶
<pb:KR2k0029_WYG_028-56b>¶
　中峯菴(宋咸淳乙丑/僧文英建)¶
　積善菴(宋咸淳丁未/僧惠滿建)¶
　淨居菴(宋咸淳乙丑/僧祖傳建)¶
　報德菴(宋咸淳乙丑/僧妙燈建)¶
　福海菴(元至正己亥僧志因建已/上俱在吳縣西十三里)¶
昭明教寺在吳縣錦峯山相傳為昭明太子所建或謂¶
　山産文石故名然不可考矣唐㑹昌中廢宋嘉泰中¶
　白馬寺僧南公重建宋理宗書賜鄭起潛錦峯二字¶
<pb:KR2k0029_WYG_028-57a>¶
　實藏寺中歸併菴二(陳基詩山居有餘樂縱游良不/孤生多濟勝具豈辭足力劬處)¶
　(處青蓮座人人僧寶殊雨花無宿蒂玉/樹盡新株勞生局形跡矯首謾踟蹰)¶
　龍華菴(在吳縣西六十里宋/開禧二年僧性淵建)¶
　鳳祥菴(在吳縣西六十里宋/咸淳元年僧椿壽建)¶
光福講寺在吳縣鄧蔚山龜峯上梁大同間建寺有舍¶
　利塔又有銅觀音像郡水旱迎奉入城祈禱輒應嘗¶
　為人盜去尋復得之歸併寺二菴七(唐崔鵬舍利塔/記式觀元始眇)¶
　(覿𤣥風夏巢冬穴之時茹毛飲血之世一寒一暑一/隂一陽其道雖分萬彚猶塞逮乎伏羲氏之王天下)¶
<pb:KR2k0029_WYG_028-57b>¶
　(也始畫八卦造書契由是文籍生焉然後厯堯舜至/周孔由是釋像興焉及乎東被大漢尤加崇飾按牟)¶
　(子云佛生天竺假形王家即其生也又云拂衣雙樹/脱三金沙即其滅也然雖示生滅之相詎加恍惚之)¶
　(道何異經巨海者終年不見其涯測虞淵者畢世不/知其底吾以此觀之佛理不可盡也若夫舍利者即)¶
　(金人之遺骨堅剛不壊變化自然西天敬之立為塔/廟肯育王見而不信吳王脩以效䖍迤邐南移年代)¶
　(頗久大哉寂滅之理豈一魯男子以探其好焉余素/不留心畧為叙事故經云若能起塔供養皆獲福田)¶
　(此乃聖教所談事豈虛繆固知為善者天報以福為/非者天報以殃雖則𤣥妙難求而實精專可驗光福)¶
　(寺者即梁九真太守顧氏之家山也士有惡□塵網/種植善根遂捨林泉建茲佛刹立寺之始其由此焉)¶
　(斯地之銀闕移來洪波架出碧岫孤聳青天下臨洞/庭勢控吳苑上止斗牛之宿旁連太伯之墟何必鼇)¶
<pb:KR2k0029_WYG_028-58a>¶
　(負蓬萊蛇蟠崑閬歇樵翁于片石卧禪子于幽林草/樹麗而攢花杉蘿深而蔽日長松古栢緣情無塵世)¶
　(之機逺岫平湖舉目入畫屏之色其僧自相謂曰此/之靈境爰有上方可以建立亭臺而莊嚴廟塔既而)¶
　(不日不月其功就焉斯塔也梁大同之中建矣唐會/昌之末毁焉興廢之由是其一也然則基址雖在而)¶
　(乃煙蘿以荒于時咸通年困敦歳天子明睿四方清/平野人入朝賢士出世而我吳郡云之一也鸞鳳異)¶
　(態龍武殊姿嘯傲誰同孤髙自得霜雪徒侵碧色松/塵埃難染白璧光嚴陵卧時國乏賢良鄭均間時位)¶
　(齊卿相魚腸之劍利斷鯨鯤龍頷之珠光浮日月燒/金屑玉閒邀蓬島之仙釣月歌風隠笑武陵之客公)¶
　(不惟優游儒籍然亦探奥釋門故儒則素王間生于/釋乃金人謫下則知人情難及智用全殊每登山而)¶
　(躊蹰因驚塔之荒毁是斯塔之將興也一則合天中/后聖德遐被慈心溥施行是日之堯風徴當時之漢)¶
<pb:KR2k0029_WYG_028-58b>¶
　(夢于是三寶起跡十方歸心布金祗園圖像花界今/者又塵清域外鏡朗天衢金柯開鼇背之花寶位乾)¶
　(銀河之浪玉潢丹甑坐分瑞應之符樵子漁翁眠唱/太平之曲爾乃遇公道窮生滅心達苦空信塵刼之)¶
　(迷途悟法門之了性追我家之舊迹再葺蓮華䕶我/佛之真身重脩寶塔然後増基表刹薙草開林剪荆)¶
　(棘而雲平列松杉而洞出時維三月節屬九春鸎吟/風而千般草垂巖而萬種建金棺而心動羅寶葢而)¶
　(雲隂緇徒共瞻士俗咸悦芙蓉坐上飄三界之異香/薝蔔花園潤諸天之法雨是時也祥雲結綵氛氲于)¶
　(行道之壇慧日澄華照耀于然燈之位公乃覩相生/善至誠感神遂發善心爰命工者于是依憑氣象結)¶
　(構規模初摽覆簣之蹤漸著凌雲之勢亦有飛閣周/繞迴廊接連石工呈奇巧之才梓匠設雕鏤之妙壯)¶
　(觀而龍蹲虎踞巍峩而仙掌蓮峯繡柱矻而星攢雕/梁赩而虹指掩映而初蜃吐崚層而欲鵬飛不踰一)¶
<pb:KR2k0029_WYG_028-59a>¶
　(年拘就工畢斯狀也險體千仞髙標七層疑青霄上/又若神助上穿星漢下壓雲根豈劍閣之能齊比爐)¶
　(峯而尚峻鶴歸天而一駐雲收霽而半開發郢客之/詩情壯吳宫之地勢金輪縹緲亞日月以髙明雁像)¶
　(參差拂虹猊而若動偉哉塔之美也其功杳莫繼焉/至若游人訪景淑女尋春入幽徑而攀蘿步晴崖而)¶
　(拾翠巢鳥暎葉嵐煙惹衣苔鋪石而霞斑花暎峯而/綺合髙瞻闤闠千家之臺榭龜文迥瞰林巒四面之)¶
　(波濤練色其乃金飈届節銀露催寒何用悲秋正堪/憑檻天朗而雲霞弄錦風髙而松篠張琴蒹葭之浦)¶
　(上漁歌蒲蓼之汀邊雁影疊浪裁古人之素羣山鬭/少婦之眉開謝客之愁襟抒休公之佳詠松間疎罄)¶
　(伴髙鳥而飛來湖上輕煙暎孤帆而掠去斯塔也非/公不能建矣斯景也非公不能剏焉時有勾當僧道)¶
　(居文瓚崇建寺皆以髙空皎月深谷奇松掛衣錫而/雲閒卧煙霞而鶴瘦真宗真理金言積于情田無垢)¶
<pb:KR2k0029_WYG_028-59b>¶
　(無塵玉蓮生于浄土且少人識比求劍材非利錐焚/香雖效其不迴璧角常慙于未達辛苦十載每思蚊)¶
　(夢之由搏躍九衢頗有龍門之志曾勞閉户何啻仲/舒之三年誰念無家更甚相如之四壁惟公不捐質)¶
　(陋詞陋命作斯文操觚長吟永日忘輟何以著公闕當/美大播芳風詞曰皇堂之世運變千秋産公之闕)¶
　(代風流荆聶之氣金張之儔但樂風月不干闕/明少年卓犖公子傲貴忘榮時人鶚視洞闕)　(黄英/  春)¶
　(風不起金谷花開玉堂攜妓南山積石闕寺揚波紀/公之德未足為多宋黄公頡觀音記闕    距城六)¶
　(十里有銅像觀音其始作者與其闕/康定改元六月志里張氏于廟闕)　(中不得知也/  覩焉時久)¶
　(旱弗雨相與言曰觀音示現闕/焉即時雨降以是凡有禱闕)　(者乎迺具而儀禱/  州人必請命于)¶
　(刺史而致敬無不得其闕/數而出處有命亦惟闕)　(也道在天下其廢興有/  葢習俗沉迷之日久)¶
<pb:KR2k0029_WYG_028-60a>¶
　(矣必將有以薫沐闕/以敺之于是時闕)　　(輔迪其善心教令既不足/  世其在吳越則若四明)¶
　(之奉化東陽闕之所感塘之天竺是也或因吳俗之/所趨或寓乎物      顯相示化變出不窮以是因)¶
　(縁不假言説凡見聞者隨其願求各有所得則雖頑/嚚抵冒之人亦將有以善其心况根性之厚者乎則)¶
　(其所以輔世者豈小補哉此其佛教行乎中國人之/所賴以悔罪祈福者宜乎曠世厯年而弗絶也予母)¶
　(葬于寺之西南常過其上僧藴恭屢/求為記予不得辭也因序其事云)¶
　大慈寺(在陽山之右元大/德二年僧靜一建)¶
　尊相禪寺(在長洲縣三都不知所始元/末燬永樂二年僧本閒重建)¶
　崇福菴(梁大同三年/僧宗善建)¶
<pb:KR2k0029_WYG_028-60b>¶
　奉慈菴(宋靖國元年僧明昕建吳寛詩野寺堪逃暑/登登逺叩闗林深長碍樹路轉又逢山石鉢)¶
　(分中飯雲房借半間玉/茶花落盡坐撫不知還)¶
　雙壽菴(宋嘉熈二年/僧淨了建)¶
　和豐菴(宋嘉熈二年/僧智譽建)¶
　宇文菴(宋咸淳二年/僧壽崧建)¶
　種福菴(宋景定六年僧處/禧建僧明本記)¶
　圓覺菴(元元綂二年僧大楫建已上/七菴俱在吳縣西七十里)¶
長山教寺在吳縣二十三都梁大同間僧養吾建歸併¶
<pb:KR2k0029_WYG_028-61a>¶
　菴五¶
　證覺菴(宋咸淳元年/僧智隠建)¶
　善慶菴(宋寶祐間/僧德聚建)¶
　寂照菴(宋咸淳間/僧性達建)¶
　崇福菴(宋嘉熈間/僧性善建)¶
　菩薩菴(元至正二年僧如舟建已/上俱在吳縣西六十里)¶
實相教寺在吳縣香山西太湖之濵舊名實相院按吳¶
　郡志云古廢寺也梁大同十年重興宋大中祥符元¶
<pb:KR2k0029_WYG_028-61b>¶
　年賜今額歸併菴七¶
　深沙菴(在吳縣西南五十里唐/中和元年僧智辯建)¶
　觀音菴(在吳縣西南五十里/宋寶祐間僧性止建)¶
　殊福菴(在吳縣西南七十里宋/紹興十年僧性如建)¶
　廣福菴(在吳縣西北六十里宋/咸淳二年僧性如建)¶
　安隠菴(在吳縣西六十四里宋/咸淳元年僧道全建)¶
　興福菴(在吳縣西六十五里宋/咸淳二年僧性澄建)¶
　崇福菴(在吳縣西北六十五里/元至治間僧永欽建)¶
<pb:KR2k0029_WYG_028-62a>¶
法海寺在洞庭東山隋莫釐將軍捨宅建後梁乾化間¶
　改名祗園宋祥符五年改今額歸併寺一菴三¶
　華嚴寺(在翠峯之楊家灣梁天監二年/僧戒真建蜆子和尚嘗居之)¶
　積善菴(宋淳熈三年/僧道勤建)¶
　北奇菴(在白沙之南本安撫寶章鄒寺/丞宅宋咸淳十年僧明超建)¶
　壽寧菴(在武山元居人吳逢香火院祠堂在焉至/正三年僧性宗建已上俱在洞庭東山)¶
寒山禪寺在閶門西十里楓橋下舊名妙利普明塔院¶
　宋太平興國初節度使孫承祐建浮圖七成嘉祐中¶
<pb:KR2k0029_WYG_028-62b>¶
　改普明禪院然唐人已稱寒山寺矣相傳寒山拾得¶
　嘗止此故名然不可考也紹興四年僧法遷重建洪¶
　武中僧昌崇重脩歸併寺三菴四(孫覿記平江自唐/白公為刺史時即)¶
　(事賦詩已有八門六十坊三百橋十萬户為東南之/冠詩云茂苑太繁雄是也逮乾符光啟間大盜蠭出)¶
　(爭為强雄而武肅王錢鏐以破黄巢誅董昌之功盡/有淛東西之地五代分裂諸藩據有數州自王獨嘗)¶
　(順事中國有宋受命盡籍土地府庫帥其屬朝京師/遂去其國葢自長慶訖宣和更七代三百年吳人老)¶
　(死不見兵革覆露生養至四十三萬家而吳泰伯廟/棟猶有唐昭宗時寧海鎮東軍節度使錢鏐姓名書)¶
　(其上可謂盛矣建炎盗起官寺民廬一夕為煨燼而/楓橋寺者距州西南六七里枕漕河俯官道南北舟)¶
<pb:KR2k0029_WYG_028-63a>¶
　(車所從出而巋然獨無恙殆有數焉寺無石誌按吳/郡圖經實妙利普明塔院而不著經始之歳月唐人)¶
　(張繼張祐嘗即其處作詩記遊吟誦至今而楓橋寺/亦遂知名于天下太平興國初節度使孫承祐重建)¶
　(浮圖七成峻峙蟠固人天鬼神所共瞻仰至嘉祐中/始改賜普明禪院而雄傑偉麗之觀滋起矣屬有天)¶
　(幸僅脱于兵火而官軍蹂踐寺僧逃匿頽簷委地飄/瓦中人卧榻之上仰視天日四壁蕭然如逃人家紹)¶
　(興四年長老法遷者會其徒入居之而相其室無不/脩銖積寸累扶顛補敗棟宇一新不支十世寺有水)¶
　(陸院嚴麗靚深龍象所栖升濟幽明屢出靈響尤為/殊勝而塔之役最大更三年而後就一日遷老過余)¶
　(言曰願有紀也余嘗怪天下多故縣官財匱力屈天/子減膳羞大臣辭賜金將吏被介胄以死士大夫毁)¶
　(車殺牛而食而吾民則當輸家財助邊率常睊睊然/舉首蹙額疾視其上無慨然樂輸之意而佛之徒無)¶
<pb:KR2k0029_WYG_028-63b>¶
　(尺寸之柄無左右紹介之先瓦盂錫杖率爾至門則/倒衣吐哺躧履起迎惟恐後已乃捐金幣指囷廩捨)¶
　(所甚愛如執左契交手相付無難色此何道也今觀/遷老積精營作練學苦空弊衣糲食不以一毫私其)¶
　(身日以&KR0346;蠱壊起頽仆為急又飭其徒二三輩持鉢/叩門或持簿乞民間日有獲焉惟資以治寺以故一)¶
　(方道俗皆向慕之凡所欲為無不如志故成就如此/今吾鄉縣之長人者晨擁百吏坐一堂之上赫然如)¶
　(神明之臨又阻聲威以怛之而後吏得以投其隙吾/欲以柔道理之量其力之所堪任而與之為均無急)¶
　(之以期無使吏迫之上下休戚共為一體人人歡然/欣戴如駒犢嬰兒之慕以盡夫為民父母之道夫以)¶
　(子弟而事父母其于奉佛固無閒然矣故著余之所/欲言者為記使歸刻焉紹興十六年七月日晉陵孫)¶
　(覿記宋張師中詩吳門多精藍此寺名尤古距城七/里餘冠葢日旁午斜徑通採香逺岫對棲虎寺扉横)¶
<pb:KR2k0029_WYG_028-64a>¶
　(野橋塔影落前浦霜樓鳴曉鐘夕舸軋雙櫓方丈中/有人學佛洞禪語跡忙心已間道樂行彌苦不為喧)¶
　(所遷意以靜為主何必深山林峯巒遶軒户程師孟/門對青山畫不如師今一念六年居邇來寺好尤瀟)¶
　(灑張繼留題内翰書孫覿晩泊橋邊寺迎風坐一軒/好山半隔岸流水漫過門朱舫朝天路青林近郭村)¶
　(主人頭佀雪怪我到多番○閶闔層城外寒山古道/西若人具眼隻與佛拍肩齊白浪噴鷁首黄塵送馬)¶
　(蹄憧憧南北路一榻有髙棲又三絶句白首重來一/夢中青山不改舊時容烏啼月落橋邊寺欹枕遙聞)¶
　(半夜鐘○翠木蒼藤一兩家門依古栁抱溪斜古城/流水參差是不見𤣥都舊日花○三年瘴海卧炎宵)¶
　(夢隔清風一水遥萬里歸來悲古物銅駝埋没草齊/腰張孝祥四年忽忽兩經過古岸依然窣堵波借我)¶
　(繩牀銷午暑亂/蟬鳴處竹隂多)¶
<pb:KR2k0029_WYG_028-64b>¶
　秀峯禪寺(在吳縣西華鄉宋紹興間/僧佛智開山元柯九思記)¶
　慧慶禪寺(去郡城西七里元延祐/間僧道聰建僧維則記)¶
　南峯寺(舊名天峯院在支硎之南峯即古支硎寺也/詳具曽旼記元豐六年龍谿曽&KR0776;記吳郡朱)¶
　(長文書闔廬城西二十餘里山之顛有禪院祥符詔/書賜名天峯考于圖記所謂報恩山南峯院者是也)¶
　(記言晉僧支道林因石室林泉置報恩院唐之大中/改為支山禪院晉之天福改南峯顧予先世松檟在)¶
　(羊腸山之朝陽歳時展省屢過天峯嘗訪遺詩舊刻/求其地之所在以參驗之而唐人劉長卿游支硎山)¶
　(寺皮日休陸龜䝉宿報恩寺水白閣題支山南峯皆/為賦詩寶厯以後州刺史居易劉禹錫亦有報恩寺)¶
　(詩按長卿至德中嘗為監察御史日休龜䝉松陵唱/和出咸通年又言南峯院額故相國裴休所書也休)¶
<pb:KR2k0029_WYG_028-65a>¶
　(乃大中宰相于是一時而報恩支山南峯三名並存/則知記所載大中天福更名者誤也今山下楞伽院)¶
　(以有石刻言院即報恩遺址原田中有報恩惠敏律/師塔碑言建塔于寺之西南隅當八隅泉池之上中)¶
　(峯蘭若之下碑望楞伽正在東北而記所謂石室者/亦在楞伽人猶謂之支遁菴自菴前西向登山可數)¶
　(百步林中一徑入中峯院自徑前南行其登彌髙又/數百步乃至天峯比僧院共依一山而道周有石盤)¶
　(薄平廣泉流其上清泚可愛居易詩云淨石堪敷坐/清泉可濯巾其謂是也昔莊周言庖丁之刀十九年)¶
　(若新發于硎陸德明釋硎磨石也余謂此石其平如/砥支硎之名宜取諸此而石文又如蹄涔者人謂之)¶
　(馬蹄石故禹錫詩云石文留馬跡峯勢聳牛頭日休/龜䝉與穰嵩起南池聯句亦曰翠出牛頭聳苔深馬)¶
　(跡訛又曰支硎辟亦過牛頭峯今在天峯之南此其/可考者禹錫詩有泉眼潛通海之語與夫松陵詩所)¶
<pb:KR2k0029_WYG_028-65b>¶
　(云承閣南池惠敏碑所言八隅泉池皆已湮没失其/故處而裴公書額亦不復見矣若山下石室山半石)¶
　(門天峯之傍有待月嶺下有碧琳泉又有放鶴亭其/址猶在而劉白皮陸之所賦詠皆不及之此又不可)¶
　(考者也昔逸少既謝會稽安石猶卧東山遁乃與之/從游自放虚寂之境而有登臨之適故時人以為髙)¶
　(逸遁之所游多矣維吳之報恩越之沃州最著沃州/有養馬坡放鶴峯故此山亦有馬跡石放鶴亭傳言)¶
　(遁常畜馬縱鶴其説皆有理趣非窘拘于浮屠法者/也遁之没已七百餘年而事之傳于名跡者猶不泯)¶
　(其為世所慕如此近歳僧德興者始傳禪法于天峯/繼住持者十來人矣德興之始來茅屋土階僅禦風)¶
　(雨後有文啟慧汀贊元維廣者大增葺之基土架木/上瓦下甓堂殿庖庫廊廡竂閣門庭□街次第完㓗)¶
　(東有浴室西有憩菴佛貌經藏無不嚴具以其治之/非一人積之非一日而能終始如一故賴以成就其)¶
<pb:KR2k0029_WYG_028-66a>¶
　(財費則取之州人非一家也予嘗以職事獲閲書于/太史氏因見景德四年有建言者曰民佞佛費財宜)¶
　(加禁止上曰佛教本于脩心至于禪學為益滋大于/是言者不行葢先王以道治天下使人心化而不自)¶
　(知故其盛時慎獨而無思犯禮者非必士民也釋氏/心法之妙殆不失先王道化之意乃知前聖後聖其)¶
　(揆一也豈虛言哉贇公長老夙受法于明因禪師又/深通順觀肇論之㫖心池乃達無所底滯予之道友)¶
　(也一日謂予曰天峯自德興新之且及百年願有所/記予謂沃州居易為之記矣而報恩寂寥未有紀者)¶
　(因為考論本末書以畀之政和七年葉勸超隠堂記/佛子棄親出家本欲擺脱名利自非上根法器了達)¶
　(根源未有不為名利所縛雖大善知識亦不免于求/名而利附焉故必欲開張鋪席以求出世至于終老)¶
　(而不返一曰欲以利益衆生一曰欲以開導羣迷此/特自為之辭爾焉有能利益衆生開導羣迷而不知)¶
<pb:KR2k0029_WYG_028-66b>¶
　(所以自求安隠以遁其形邪余道友才公則不然雖/嘗繇萬壽首座住天峯禪院纔得旬歳即興退休之)¶
　(念會余解官南歸亦思與之相近日出槖裝為營小/居能仁精舍乃名其所居堂曰超隠葢佛以清淨為)¶
　(本虚無澹泊為宗而垂世立教禪律兩行專説法相/是真是實即謂之律説有非有説無非無當體不離)¶
　(湛然常住即名為禪自達磨傳此心印面壁九年不/立文字不假聲聞而第一義諦復然流通徧周沙界)¶
　(自爾以來燈燈相傳照耀大千啟發昏䝉證菩提果/超出世間與佛同體得茲道者才公有焉昔紹聖末)¶
　(余掾灃陽謁長老自齡于夾山時會下禪人無慮二/百輩而獨談公不容口繇此始識公于此山之庫下)¶
　(形骨清癯標韻髙古無異于孤雲獨鶴然稍稍接之/話言莫非善辯柔輭議論風起至於亹亹之處如泉)¶
　(竇始開悉自胷中流出所謂深得辨才三昧者見知/既已如此之超然矣而又能于茲時出超然拔俗之)¶
<pb:KR2k0029_WYG_028-67a>¶
　(見以求隠處而退休焉其度越稠人廣衆卓絶數等/矣以是而名茲堂非虚言也堂兩楹五架粗完潔不)¶
　(侈不陋真道人所居余不記其土木之工而粗記公/超然隠居之意如此劉長卿陪元侍御游支硎寺支)¶
　(公去已久寂寞龍華會古木閉空山蒼然暮相對林/巒非一狀水石有餘態密竹藏晦明碎峯爭向背峯)¶
　(峯帶落日步步入青靄香氣空翠中猿聲暮雲外留/連南臺客想像西方内因逐溪水還觀心兩無礙皎)¶
　(然宿支硎上房上方精舍逺共宿白雲端寂寞千峯/夜蕭條萬木寒山光露下見松色月中看却與西林)¶
　(别歸心即欲䦨皮日休贈南峯僧雲侵壊衲重隈肩/不下南峯不計年池裏羣魚曾受戒林間孤鶴欲參)¶
　(禪雞頭竹上開危徑鴨脚花間擿廢泉無限吳都堪/賞事何如來此看師眠陸龜䝉眉毫霜細欲垂肩自)¶
　(説初棲海嶽年萬壑煙霞秋後到一林風雨夜深禪/時翻貝葉添新藏間挿松枝䕶小泉好是清冬無外)¶
<pb:KR2k0029_WYG_028-67b>¶
　(事匡牀齋/罷向陽眠)¶
　文殊菴(元至正間/僧法海建)¶
　雲泉菴(元至治間僧宗道建/俱在吳縣十一都)¶
　射瀆菴(在長洲縣一都宋紹/興三年僧德紹建)¶
翠峯禪寺在莫釐山之隂唐將軍席温捨宅建天寶間¶
　僧智洪開山名僧重顯所謂雪竇禪師嘗居此其遺¶
　跡有降龍井羅漢樹悟道泉猶存歸併菴一(范成大/詩來從)¶
　(第九天橘社繫歸船借問翠峯路誰參雪竇禪應真/庭下木説法井中泉公案新翻出諸方一任傳李彌)¶
<pb:KR2k0029_WYG_028-68a>¶
　(大山浮羣玉碧空沉萬頃光㴠幾許深&KR0394;刹樓臺嘘/海蜃洞天日月浴虛金秋林結緑留連賞春塢藏紅)¶
　(次第吟擬泛一舟追范蠡從來世味不闗心吳寛步/轉危峯路豁然梅花叢&KR0187;見青天春泥不涴登山屐)¶
　(又過長松啜冷泉又謝人寄悟道泉試茶憶在廿年/前抱甕傾來味宛然踏雪故穿東澗屐迎風遥附太)¶
　(湖船題詩寥落懐諸友悟道分明見老禪自愧無能/為水記編將名品與人傳沈周和彭亨一器置堂前)¶
　(思此泠泠久缺然借取白雲朝□甕載兼明月夜同/船小分東澗聊知味大吸西江亦喻禪紗帽籠頭煙)¶
　(繞鬢煎茶有/法是盧傳)¶
　廣濟菴(在莫釐山渡口元至正/二十五年僧志盟建)¶
上方教寺在洞庭西山唐會昌六年僧道徹開山本名¶
<pb:KR2k0029_WYG_028-68b>¶
　孤園寺宋嘉泰間萬壽寺僧無證重建始著今額復¶
　置田疇僧淮海記歸併寺五院六菴二(范成大艤棹/古消夏搘笻)¶
　(新上方珠灣鎖員折氷鏡空晃光楓纈醉晴日橘黄/明早霜閑門松竹逕隨處有清涼張伯雨橘林千黄)¶
　(金林靜路逾僻忽臨消夏灣雲海/浩如積綺季不可追空餘騏驥跡)¶
　祗園寺(在五峯嶺下本名孤園寺一名下方寺梁散/騎常侍吳猛捨宅建五峯堂宋李居仁記皮)¶
　(日休詩艇子小且兀縁湖蕩白芷縈紆泊一碕宛到/孤園寺蘿島凝清隂松門湛虚翠寒泉飛碧螭古木)¶
　(鬬蒼兕鍾梵在水魄樓臺入雲肆巖邊足鳴&KR3087;樹杪/多飛鸓香莎滿院落風泛金靃靡靜鶴啄栢蠧閑猱)¶
　(弄榅椅小殿薰陸香古經貝多紙老僧方瞑坐見客/還强起指茲正險絶何以來到此先言洞壑數次話)¶
<pb:KR2k0029_WYG_028-69a>¶
　(真如理磬韻醒閑心茶香凝皓齒巾之刼貝布饌以/旃檀餌數刻得清淨終身欲作止可憐陶侍讀身列)¶
　(丹臺位雅號曰勝力亦聞師佛氏今日到孤園何妨/稱弟子陸龜䝉浮屠從西來事者極梁武巖幽與水)¶
　(曲結架無遺土窮山材幹盡竭海珠璣聚况即侍從/臣敢愛煙波塢幡條玉龍扣殿角金虬舞釋子厭樓)¶
　(臺生人露風雨今來四百載像設藏雲浦輕鴿亂馴/鷗鳴鍾和朝櫓庭蕉列旗斾野&KR1347;差纓組石上解空)¶
　(人窓前聽經虎林虛葉如織水淨沙堪數徧問得中/天歸脩釋迦譜髙啟欲問南朝常侍宅已為西域化)¶
　(人宫山僧歸帶漁舟雨湖鳥來聞粥鼓風橘柚垂簷/秋殿暗波濤驚座夜堂空給孤長者誰曾見應在煙)¶
　(雲杳/靄中)¶
　水月寺(在縹緲峯下無礙泉在焉梁大同四年建隋/大業六年廢唐光化中僧志勤即舊址結廬)¶
<pb:KR2k0029_WYG_028-69b>¶
　(其後刺史曹珪以明月名之宋祥符間詔賜今額慶/厯七年蘇舜欽記予乙酉歳夏四月來居吳門始維)¶
　(舟登靈巖之巔以望太湖俯視洞庭山巋然特起雲/霞采翠浮動于滄波之中即時據欄竦首清爽下墮)¶
　(欲乗風跨落景以翺翔乎其間莫可得也自爾平居/緬然思于一到惑于險説而未果行則常若有物偪)¶
　(塞于胸中是歳十月遂招徐陳二君浮輕舟出横金/口觀其洪州蕩潏萬頃一色不知天地之大所能并)¶
　(容水程泝&KR0737;七十里而逺初宿社下踰日乃至入林/屋洞陟毛壇宿包山精舍又泛明月灣南望一山上)¶
　(摩蒼煙舟人指云此所謂縹緲峯者也即岸步自松/澗出數里至峯下有佛廟號水月者閣殿甚古像設)¶
　(嚴煥旁有澄泉㓗清甘凉極旱不枯不𩔖他水梁大/同四年始建佛寺至隋大業六年遂廢不存唐光化)¶
　(中有浮屠志勤者厯游四方至此愛而不能去復于/舊址結廬誦經後因而屋之至數十百楹天祐四年)¶
<pb:KR2k0029_WYG_028-70a>¶
　(刺史曹珪以明月名其院勤老且死其徒嗣之迄今/七世不絶國朝大中祥符初有詔又易今名予觀震)¶
　(澤受三江吞齧四郡之封其中山之名見圖誌者七/十有二唯洞庭稱雄其間地占三鄉户率二千環四)¶
　(十里民俗真朴厯歳未嘗有訴訟至于縣吏之庭下/皆樹桑梔柑柚為常産每秋髙霜餘丹苞未實與長)¶
　(松茂樹相差間于巖壑間望之若圖繪金碧之可愛/縹緲峯又居山之表民已少事尚有歳時織紃樹藝)¶
　(補採之勞浮屠氏本以清曠逺事物已出中國禮法/之外復居深逺絶勝之地壤斷水懾人跡罕至數僧)¶
　(宴坐寂黙于泉石之間引而與語殊無纎芥世俗間/氣韻其視舒舒其行于于豈上世之遺民者邪予生)¶
　(平病悶鬱塞至此嚗然破散無餘矣反復身世惘然/莫知但如蜕解俗骨傅之羽翰出乎八荒之外吁其)¶
　(快哉後二年其徒惠源造予乞文識其居之廢興欣/有誠請攬筆直述且叙昔游之勝焉宋僧贊寧詩參)¶
<pb:KR2k0029_WYG_028-70b>¶
　(差峯岫晝雲昬入望交蘿濁浪奔震澤湧山來北㟁/華陽連洞到東門日生樹掛紅霞腳風起波摇白石)¶
　(根聞有上方僧住處橘花林下採蘭蓀○積翠湖心/迤邐長洞臺蕭寺兩交光鳥行黒㸃波濤白楓葉紅)¶
　(連橘柚黄人我絶時隈樹石是非來處接帆檣如何/遂得追游性罷却營營不急忙湯思退長短句畫船)¶
　(横絶湖波練更上雕鞍窮翠巘霜橘半垂黄征衣盡/日香鐘聲雲外聽金界將松映何處是華山峯巒杳)¶
　(靄間李彌大無礙泉詩并序水月寺東入小青塢至/縹緲峯下有泉泓澄瑩徹冬夏不涸酌之甘冷異于)¶
　(他泉而未名紹興二年七月九日無礙居士李似矩/靜養居士胡茂老飲而樂之靜養以無礙名泉主僧)¶
　(願平為煮泉煮水月牙為賦詩云甌研水月先春焙/鼎煮雲林無礙泉將謂蘇州能太守老僧還解覔詩)¶
　(篇/)¶
<pb:KR2k0029_WYG_028-71a>¶
　西小湖天台教寺(在縹緲峯北吳郡志云小湖觀音/教院其山巔有湖波濤與太湖同)¶
　(湧故名小湖相傳唐乾符中有沉香觀音像泛太湖/而來小湖寺僧迎得之有草繞像足投之小湖生千)¶
　(葉蓮花永樂十四年僧惟寅重建孫覿靈泉贊良哉/大士溢此靈泉世有熱惱一酌而痊方池何産三級)¶
　(紅蓮無實可味有根弗傳世紀大士浮海而來攜此/二物置之山隈青青之枝其灑此哉蹮蹮之衣其製)¶
　(此哉唯此小湖實補陀山我來稽首瞻仰尊顔挹水/啜之清入肺肝塵垢銷落身心蕩然嗟嗟此土奉事)¶
　(弗篤百尺頹基數掾敗屋如泗僧伽習玩成瀆對面/却迷貴耳賤目惟聖憫狂存乎克念歸斯受之匿瑕)¶
　(磨玷弗畀莫求弗施已厭信受之者亦得自贍汝心/如泉泓然弗遷汝身如蓮離垢芳鮮大士可之詎曰)¶
　(舍旃一彈指/頃超證無邊)¶
<pb:KR2k0029_WYG_028-71b>¶
　福源寺(梁大同二年吳縣令黄禎捨山園/建僧普國開山唐貞觀中重建)¶
　觀音院(即華山寺在龍頭山之西宋元嘉二年會稽/内史張裕池生千葉蓮奏建本在胥湖之北)¶
　(唐開成三年重𤣥寺僧契元移置于此宋僧懐深有/圓通殿記孫覿詩千丈銀山屹嵩華浪湧雲屯天一)¶
　(罅榜舟夜並黿鼉窟杖藜曉入雞豚社處處人家橘/柚垂竹簷茒屋青黄亞牛羊出没怪石走蛟龍起伏)¶
　(蒼藤掛樓殿青紅隠半山兩腋清風䇿髙駕饑䑕窺/燈佛帳寒華鯨吼粥僧趺下世味久諳真嚼蠟老境)¶
　(得閑如噉蔗山靈知我欲歸耕一夜築垣應繞舍胡/松年詩并序余罷自平江謀居霅川過洞庭西山暫)¶
　(寓觀音院德雲堂坐揖湖山勝㮣亦足以少洗簿書/役矣數年兵火之禍何所不至獨此地清凉安穏豈)¶
　(非林屋洞天金庭玉柱為神仙窟宅有物常䕶持邪/余願掛冠終老此間也○小舟乗風飛鳥過萬頃雲)¶
<pb:KR2k0029_WYG_028-72a>¶
　(濤縱掀簸此行要是快平生无數青山笑迎我山根/隠約見人家槿花茒屋埋煙霞宛似秦人種桃處川)¶
　(原逺近紛香葩杖藜徑踏華山去試問蓮開今何許/路迷絶壑䕃松筠身到半山聽漁鼓道人為我開法)¶
　(堂是中境界渾清凉幽磬時和野鳥語飛泉暗瀉岩/花香文書照眼本吾事雁鶩著行敗人意造物似憐)¶
　(厭世囂挈置湖山煩一洗何人夜呼隠去來向來得/喪真山崖金庭玉柱永不改人間刼火空飛灰葛勝)¶
　(仲弱水無風到海山慈容親札紫旃檀亭亭寶刹凌/雲近湛湛清池漱玉寒橘瘦暗飄紅萬顆竹迷曽蒔)¶
　(緑千竿藕花不是南朝/夢真有殘香透畫欄)¶
　羅漢寺(在消夏灣北晉天/福二年僧妙道建)¶
　資慶院(在涵村之湯塢晉支道林/開山五代清泰間重建)¶
<pb:KR2k0029_WYG_028-72b>¶
　看經院(唐開成二年/僧志允開山)¶
　長夀院(在用里五代清泰/三年僧明彦建)¶
　實際院(在崦下宋端平/二年僧智明建)¶
　后黄院(在崦下宋慶元四年僧智明建一名候王/相傳吳越王渡湖僧候之甚䖍王喜賜名)¶
　東湖菴(在新安嶺宋咸淳二年建一名東小湖寺/寺與西小湖寺相望中亦有小池故名)¶
　普濟菴(在黿山之金村宋慶元二年僧/性源建已上俱在洞庭西山)¶
白雲禪寺在天平山一名天平寺唐寶厯二年僧永安¶
　建名白雲菴以山有白雲泉也宋慶厯間范仲淹以¶
<pb:KR2k0029_WYG_028-73a>¶
　先墓所在奏為功德寺因賜今額元末□洪武初僧¶
　復菴重建歸併寺二菴四(宋錢藻詩小港通行三十/里亂花深淺到山西誰知)¶
　(絶境無間地還有幽人向此棲簷上泉聲龍虎動階/前林影日星低髙僧不放白雲出欲構巖巒與閣齊)¶
　(范成大訪舊光隂二十年殘僧相對兩依然木蘭已/老無花發石竹依前有麝眠萬户直須龜手藥一龕)¶
　(何用買山錢從今半坐須分我共説昏昏一覺禪元/袁桷青鞋髙掛天平壁遥指雲門三兩峯禪榻已容)¶
　(黄葉覆詩瓢從把緑苔封曉風殘月千村艣細雨疎/煙隔水春我向京師宜老盡吳山清淺越山濃倪瓚)¶
　(龍門秋月影茶室白雲泉不與世人賞瑶草自年年/復有天池水松風舞淪漣何當躡飛鳬一採池中蓮)¶
　(來復送圭復菴還天平寺白雲泉上逺公菴我昔棲/禪借一龕夜壑松濤寒作雨春林花霧濕浮嵐龍門)¶
<pb:KR2k0029_WYG_028-73b>¶
　(客賦詩成軸虎阜僧來頌有函楚些難回南麓定蒲/團誰與話同參○江左多年不得書范公祠下往來)¶
　(疎義田無恙徴科後&KR0394;刹重新刼燒餘火擁芋爐寒/榻靜水添蓮漏夜堂虚袈裟曽習西方觀幾聽晨齋)¶
　(報木/魚)¶
　觀音寺(在支硎山東麓即古之報恩寺也錢儼碑銘/天下之名郡言姑蘇古來之名僧言支遁以)¶
　(名郡之地有名僧之蹤復表伽藍綽為勝㮣至于傳/法不泯真風則紀之以文信無愧矣蘇之觀音禪院)¶
　(即東晉支公道林所建支硎寺也伊昔二衆同居舍/宇尤廣其山有支公馬跡及所居石室存焉唐景龍)¶
　(中詔更名報恩及瑞陵初圮海内精宇人祇號咽茲/寺在圯例獻文纘嗣佛日再中旃檀之林枯荑畢秀)¶
　(時太原尹盧公簡求方牧是邦與僧清贄相善乃勸/捨俸錢復新締架大中五年請僧洪憲主之憲豫章)¶
<pb:KR2k0029_WYG_028-74a>¶
　(希運禪師之法嗣也自咸通甲申歳至于乾德甲子/歳凡百餘年陵谷迭遷香華中輟其年二月有永嘉)¶
　(禪學沙門文謙嘗駐錫姑蘇永光蘭若頗以佛事結/諸衆縁尋詣天台大寂韶公禪師之法席願齒入室)¶
　(之列大寂示之曰汝雖越人非越地可居其當化人/于吳地耳于是遂如大寂之教復來茂苑會僧正安)¶
　(公以報恩舊地辟而住持是為今觀音禪院矣復有/本郡都知兵馬使趙承遇及司理判官張仁某等同)¶
　(經度之獲石鋁于殿基承遇以下名氏皆如銘之所/記葢宿縁符契也未幾謙師徙居上方所度弟子三)¶
　(十餘人今之恩公上人葢白眉也亦禮大寂得其宗/㫖退而闡法席于先師之精廬昭善繼也恩公苦行)¶
　(有聞𤣥談尤峻適居放鶴之地雅契安禪之懐早歳/師嘗入京師時愚方預常參一得相面今師沿前會)¶
　(之邂逅疏本寺之寅縁欲愚為文以紀其事愚以向/之所言信無愧者迺紀而銘之云時大宋咸平六年)¶
<pb:KR2k0029_WYG_028-74b>¶
　(六月忠果確勇功臣金州管内觀察使判和州軍州/事光祿大夫檢校太傅兼御史大夫上柱國彭城郡)¶
　(開國公食邑六千户實食封一千一百户錢儼譔皮/日休宿報恩寺水閣寺鎻雙峯寂不開幽人中夜獨)¶
　(徘徊池紋帶月鋪金簟蓮朶含風動玉杯往往竹梢/摇翡翠時時杉子擲莓苔可憐此際誰曽見惟有支)¶
　(公盡看來陸龜䝉峯抱池光曲岸平月臨虚檻夜何/清僧穿小檜纔分影魚擲髙荷漸有聲因憶故山吟)¶
　(易苦爭横新簟夢難成周顒不/用裁書勸自得涼天證道情)¶
　延慶寺(在吳縣西南四十里地名横/金唐長慶三年僧宗璉建)¶
　海雲菴(在吳縣穹窿山之北麓宋熈寧間僧性海建/姚廣孝為僧時嘗住此内有連理山茶姚廣)¶
　(孝詩歴歴春山裏曽崖倚曲房竹雲時駐影桂露夕/團香未暮先垂瞑方秋已薦凉莫言金索莫自可勝)¶
<pb:KR2k0029_WYG_028-75a>¶
　(他鄉○林屋藏深密盤盤石逕斜過樵驚睡犬回牧/亂鳴鴉垣碧蘿攢葉籬紅槿綴花到時須放浪莫問)¶
　(是他家○迢遞青村外崎嶇紫邏間過林纔見日到/渡不逢山一室依巖險雙扉傍竹閒曽看雲際鶴向)¶
　(莫獨飛還○一逕通林逺時聞長者來水光摇定室/松影落香臺援為防彪設軒因放鶴開若將吟適興)¶
　(滿眼是詩材張羽尋幽自補屐古寺夏雲中聽鳥明/聞姓看花悟色空闕傳煙磬逺竹引野泉通便欲捐)¶
　(塵累香燈事逺公吳寛觀連理山茶奉慈山茶好標/格花開如杯呈玉色海雲山茶更絶奇奇處不論紅)¶
　(與白兩株並植東軒前翠葉如屏遮几席枝柯一一/相交加為是同根忍分析初疑一人獨又手忽作兩)¶
　(人仍促膝少焉掉臂纔跬步又獨控拳當肘腋碧玉/磨沙成玦環青絲綯索分徽纆我來庭除稍摩挲引)¶
　(此青蛇受毒螫試量旁榦得三圍每掃落花凡一石/風霜飽歴三百年未識何人手中植尋常繞樹多詩)¶
<pb:KR2k0029_WYG_028-75b>¶
　(客階下莓苔留古迹河中曽辱昌黎文西蜀休/誇孔明栢世間大樹儘有之似此山茶何處得)¶
　深隠菴(在吳縣西四十里元/至元三年僧明鑑建)¶
　海慧菴(在吳縣西三十里元/元祐間僧宗浩建)¶
　覺林菴(在吳縣西四十五里/宋祥符間僧法正建)¶
蓮花教寺在陽山西太湖之濵唐神龍二年居民劉氏¶
　井中生青蓮花因捨宅為寺僧法行開山歸併寺一¶
　菴三¶
　陸香寺(在長洲縣西北三都/梁天監間僧雪淨建)¶
<pb:KR2k0029_WYG_028-76a>¶
　慶慈菴(在長洲縣七都宋/泉慶間僧永福建)¶
　七寶泉菴(在吳縣十九都元延祐間僧性頥建七寶/泉在焉王汝玉七寶泉燕集磴轉青巖斷)¶
　(泉歸緑竇深擷芳遵澗曲列席就蘿隂野迥寒雲徹/山昏夕照沉酒酣情未極延賞洽幽心吳寛飲七寶)¶
　(泉誰將七寶地貯此一泓秋片月從空墮清泉出壑/流冷涵山骨瘦細咽竹泉幽半勺能消暑名宜水記)¶
　(收/)¶
　深居菴(在長洲縣三都元泰/定四年僧廣壽建)¶
寶壽教寺在吳縣八都地名黄蘆唐大中七年僧文奉¶
　開山乾德二年吳越錢氏重建宋嘉定間重脩僧可¶
<pb:KR2k0029_WYG_028-76b>¶
　翔記歸併寺二院一菴五¶
　雍熈寺(在城武狀元坊内本周瑜故宅梁為陸襄太/守宅天建二年捨以為寺僧清閑開山名法)¶
　(水寺唐僧壁法重建宋始改今額元燬洪武初以其/地為城隍廟僧廣宣乃即城隍廟左重建僧良琦雍)¶
　(熈寺訪友不遇暇日逺相問古寺幽且深青苔餘華/落雙樹一鶯吟爐存散微篆茗熟獨成斟明當持山)¶
　(酒慰子/客歸心)¶
　姑蘇寺(在吳縣横山之錢莊梁/天監二年僧普照建)¶
　餘慶院(在吳縣南五十里地名殷涇元/至元戊子僧崇慶建龔璛記)¶
　普照菴(在吳縣西南五十里/宋淳熈間僧智實建)¶
<pb:KR2k0029_WYG_028-77a>¶
　建名菴(在吳縣西南四十里/元大德間僧大忻建)¶
　永壽菴(在吳縣西南四十里元至/正二十六年僧成蔚建)¶
　觀音菴(在吳縣西南四十里/元延祐間僧道成建)¶
　留雲菴(舊名留雲接待院在吳縣西南/五十里宋紹興間僧法喜建)¶
興國教寺在長洲縣十一都黄埭唐大中二年郡人葉¶
　氏夢僧求一錐地遂捨宅為寺僧法照開山紹興六¶
　年重脩元燬洪武中僧若訥永樂中僧秉彛相繼重¶
　脩歸併菴二¶
<pb:KR2k0029_WYG_028-77b>¶
　真如菴(在長洲縣十一都宋/咸淳間僧以益建)¶
　普濟菴(在長洲縣十都宋/紹興間僧本一建)¶
保聖教寺在長洲縣二十都甫里唐大中間建宋祥符¶
　中僧惟吉重建歸併菴五¶
　定善菴(在長洲縣二十一都/宋紹興間僧法如建)¶
　福源菴(在長洲縣十九都宋/景定間僧志良建)¶
　資福菴(在長洲縣二十都宋/咸淳間僧普懐建)¶
　五福菴(在長洲縣二十都唐/中和間僧法證建)¶
<pb:KR2k0029_WYG_028-78a>¶
　流通菴(在長洲縣十九都元/皇慶間僧如海建)¶
永壽教寺在長洲縣二十七都籍墟陳湖之上唐大中¶
　十一年居民管洪捨宅建僧真悟開山寺有普賢殿¶
　僧妙思記歸併菴七¶
　壽寧菴(在長洲縣二十都宋/咸淳間僧法觀建)¶
　崇逺菴(在長洲縣二十六都/宋咸淳間僧朽菴建)¶
　報福菴(在長洲縣二十六都/宋淳祐間僧法源建)¶
　崇先菴(在長洲縣二十七都/宋咸淳間僧壽崧建)¶
<pb:KR2k0029_WYG_028-78b>¶
　觀音菴(在長洲縣十九都元/至正間僧道興建)¶
　西歸菴(在長洲縣十九都元/至正間僧文進建)¶
　植福懴堂(在長洲縣十九都元/至正間僧嗣明建)¶
覺林教寺在長洲縣十三都冶長涇唐廣明間陳坦捨¶
　宅建僧真法師開山初名義安寺五代梁開平元年¶
　改永安宋大觀四年改賜今額洪武中僧善慶大亨¶
　重建寺有清逺軒樓澄記歸併菴四¶
　妙智菴(梁天監間僧西銘建姚廣孝/為僧時嘗居此祠堂在焉)¶
<pb:KR2k0029_WYG_028-79a>¶
　濮陀菴(宋咸平間/僧士能建)¶
　崇福菴(宋景德間僧法身建/已上長洲縣十八都)¶
　覺地菴(在長洲縣十二都宋/景定間僧愚山建)¶
澄照教寺在陽山下唐㑹昌間丁某捨白馬磵宅為白¶
　鶴寺其後龍興寺僧知義起廢錢氏時有泉出寺中¶
　改仙泉院宋祥符初始賜今額陳最記有别院名白¶
　蓮禪院宋謝濤嘗讀書其中歸併菴二(天禧五年陳/最記佛宇之)¶
　(興其來尚矣自竺乾入洛象教歸周琅函流貝葉之/文寶塔閟玉毫之相莫不圖諸爽塏樹乃精籃茍非)¶
<pb:KR2k0029_WYG_028-79b>¶
　(背山而面林左泉而右石則何以延大千之開士啟/孤獨之名園是故鷲嶺雄標世尊因而説法雙林秀)¶
　(拔惠逺由是奠居葢人境之兩殊亦古今而一致蘇/州郡城之西北三十五里山曰陽山山之下寺曰澄)¶
　(照先是唐㑹昌中丁某施白馬磵宅為白鶴寺後有/龍興寺僧智義因游其上縱目周覽嗟其年祀寖逺)¶
　(名額僅存榛莽靡除基址甚隘于是鴻臚卿左衞大/將軍曹茂達六代孫𤣥祚捨祠堂基以搆寺不改舊)¶
　(額因而遷之始創茒茨數十間而已觀其岡巒環合/巖谷洞呀其佛者之津梁乃道林之形勝靈啟其地)¶
　(人興厥謀決智力而有開獲神明之來義寺中有靈/泉潛發莫窮其源決洩葢自于神功疏鑿豈因于人)¶
　(力引山渠者數派溉民田者百塍水旱不更其淺深/逺邇必沾其潤利益國彭城威顯公嘗而異之因改)¶
　(曰仙泉我宋祥符初始賜今額乾德中義公既没上/足藴明嗣而續之香火無廢道者藴與亦義公弟子)¶
<pb:KR2k0029_WYG_028-80a>¶
　(也勇猛精進出于常倫痛先志之未終發精心而善/誘由是智者獻謨壯者效用經始勿亟舉而新之敞)¶
　(廣殿以安睟容飾華龕而庋大藏厨有庫香積之供/成僧有堂收雲之衆集晨昏是警鼓鐘於百尺之臺)¶
　(水陸致䖍設會于五層之閣而又置懴院法華院亭/榭髙揭房廊繚周躭然巍然不勝其壯觀矣開寶中)¶
　(太保韓公承德復捨梳洗樓為塔院詳其始末叙厥/廢興見徴蕪辭用紀珎琰時天禧五年十一月二十)¶
　(一日記王禹偁宿仙泉寺祭廟迴來畧問禪蘚墻莎/徑碧山前風疏逺磬秋開講水響盤車夜救田藍綬)¶
　(有香花菡萏竹窓無寐月嬋娟自慙政術貽枯旱忍/卧松隂潄石泉又草菴禪師陽山山下草菴深寂寂)¶
　(香燈對逺岑莫怪相思總/無語坐禪為政一般心)¶
　景福菴(元大德間/僧道𢎞建)¶
<pb:KR2k0029_WYG_028-80b>¶
　文殊菴(元至正間僧法海建/已上在長洲縣二都)¶
甑山教寺在陽山北竹青塘五代天德間僧德清建歸¶
　併菴四¶
　奉先菴(在長洲縣二都宋/慶厯間僧本一建)¶
　廣福菴(在長洲縣八都宋/寶慶間僧如素建)¶
　觀音菴二(一在長洲縣六都宋至和間僧法堅/建一在八都宋寶慶間僧善應建)¶
法華教寺在葑門外斜塘宋僧用宣及其徒行遇建取¶
　半塘故法華額為名僧妙思記歸併菴四¶
<pb:KR2k0029_WYG_028-81a>¶
　衍慶菴(宋紹興間/僧正忱建)¶
　妙名菴(宋紹興間/僧圓功建)¶
　興福菴(宋紹興間/僧不矜建)¶
　歐冶菴(宋咸淳間僧古銘建已/上在長洲縣二十九都)¶
白蓮講寺在長洲縣二十都甫里即陸龜蒙别業祠堂¶
　在焉宋熈寧六年僧惟吉建歸併院一菴三(元栁貫/暑中遷)¶
　(寓甫里精舍城隅亦有果園坊容得閑人借草堂何/必樵漁依笠澤故多水石近滄浪過橋稍接魚蝦市)¶
　(泛艇遥連雁鶩鄉秋雨幾時能破塊夜燈休負讀書/牀徐賁夜投白蓮寺飲别東家叟行投西寺僧無風)¶
<pb:KR2k0029_WYG_028-81b>¶
　(收閣幔有月罷廊燈竹夜聲偏集池/寒色似凝無端值詩景清興覺逾増)¶
　陸塘塔院(在長洲縣十五都唐/長慶間僧妙慈建)¶
　流通菴(在長洲縣十九都元/皇慶間僧性海建)¶
　晉明菴(在長洲縣十九都元/至元元年僧妙景建)¶
　慈雲菴(在長洲縣二十一都/元至元間僧景嵩建)¶
利濟教寺在閶門外南濠宋紹興間僧道隆建歸併寺¶
　一院一¶
　石佛淨土寺(在閶門外南濠齊隠士何求嘗開/講於此宋嘉定間僧巨川重建)¶
<pb:KR2k0029_WYG_028-82a>¶
　(闕/)雲院(在城西北隅元至正/十五年僧智復建)¶
(闕/)覺教寺在陽山南地名黄村宋寶慶元年僧本誠建¶
　歸併寺二院一菴四(虞堪談笑寶樓開湖光劈面來/浮雲空翳檻明鏡若為臺野鳥)¶
　(銜花去潭龍作雨回坐/參真法境無意想蓬萊)¶
　北峯寺(在吳縣支硎山/晉支道林開山)¶
　華山寺(在華山蓮花峯下/晉支道林開山)¶
　覺林院(在長洲縣一都元/至元間僧至仁建)¶
　壽慈菴(在吳縣西北四十里宋/咸淳五年僧如葵建)¶
<pb:KR2k0029_WYG_028-82b>¶
　覺海菴(在長洲縣一都元至元間僧志仁建徐有貞/詩游興殊未盡强君還共行登山身特健看)¶
　(竹眼偏明醉覺人寰小間知世事輕芳時莫孤負難/得是昇平沈周宿覺海菴幽居嫌未邃窈窕藉雲重)¶
　(地濕千莖菌門隂十箇松古厨寒食飯虚谷夜分鍾/起坐月當午推窓見碧峯又早起茅峯舊到今又宿)¶
　(一夜頓忘行力勞隔橋虎迹林雨過聒枕鳥聲山日/髙自知狂客興不淺豈是老襌吾愛逃悠悠竹閣盥)¶
　(潄際恰有微/風吹鬢毛)¶
　西資菴(在長洲縣六都宋/淳熈間僧逺明建)¶
　福嚴菴(在長洲縣一都元/泰定四年僧閴建)¶
磧砂禪寺舊名延聖禪院在長洲縣二十六都陳湖之¶
<pb:KR2k0029_WYG_028-83a>¶
　北宋乾道間僧道原建元僧圓至記寺有大藏經板¶
　永樂十五年僧智端重脩歸併菴三(吳寛過磧砂寺/日斜湖上過野)¶
　(寺倦登臨老樹風聲合頽垣雨跡深蛟龍潛近浦鳥/雀避叢林不見筠林叟詩壇久絶音沈周雙幢落日)¶
　(倚漁汀北下孤舟此蹔停野客偶驚雲外犬老僧隨/掩石邊經沙州古樹藤蘿紫火殿遺基薺麥青今夜)¶
　(試留湖上枕疎/鍾髙浪不堪聽)¶
　集福菴(在長洲縣十九都元/至正間僧古銘建)¶
　集慶菴(在長洲縣十九都元/至正間僧本達建)¶
　迎福菴(在長洲縣二十都宋/淳祐間僧性順建)¶
<pb:KR2k0029_WYG_028-83b>¶
崇福教寺在長洲縣二十八都章練塘宋景定間僧德¶
　脩建元周駝記永樂元年僧宗器重脩歸併寺一菴¶
　四¶
　名因寺(宋景定間/僧本圓建)¶
　福壽菴(宋景定間/僧法晟建)¶
　圓通菴(元至大間/僧明照建)¶
　福濟菴(宋景定間/僧智師建)¶
　定祥菴(宋景定間/僧文華建)¶
<pb:KR2k0029_WYG_028-84a>¶
接待教寺在婁門外宋嘉定間僧淨梵建宣德中僧頔¶
　有中重脩歸併菴十一(姚廣孝接待寺八詠詩𤣥音/堂道本靜中心秋潭皎月沉)¶
　(無言得真趣何用覔𤣥音含暉樓樓髙逼層雲遥瞰/東湖境香斷客不來斜陽半簾影挹清閣虚閣映漣)¶
　(漪祥龕隔蕙帷夜寒深雪裏正是挹清時止息齋悟/得西來意髙齋閉止息欲語衆人知流雲去無跡雲)¶
　(深處靄靄復㝠㝠晨昏不斷生欲尋支遁宅須待有/鐘聲一掬軒蕉葉度窓隂池春緑漲深誰將一掬水)¶
　(大地作甘霖松花室翠雲壓真松凉影涵花埓晝靜/鳥聲幽風窓墮晴雪聽聞室誰讀貝多文疎簾捲夕)¶
　(曛臨來無得説/江上冷秋雲)¶
　普明菴(元壬長年/僧普安建)¶
<pb:KR2k0029_WYG_028-84b>¶
　崇真菴(元至元間/僧一興建)¶
　圓通菴(元癸未年/僧一心建)¶
　孝友菴(宋淳祐間/僧酉一建)¶
　般若菴(元壬申年僧大誠建已/上長洲縣二十三都)¶
　延福菴(宋開慶間/僧法印建)¶
　道王菴(元至正間/僧至演建)¶
　夷王菴(唐中和間僧法證建/已上長洲縣十九都)¶
　圓明菴(宋嘉定間/僧妙端建)¶
<pb:KR2k0029_WYG_028-85a>¶
　崇壽菴(宋淳熈間僧廣功建已/上長洲縣二十四都)¶
　白龍菴(在長洲縣二十二都/宋紹興間僧止禮建)¶
普賢教寺在天平山之東牛頭峯塢内宋景定間僧智¶
　贇建顔汝勲記永樂十三年僧可立曇蕚重建歸併¶
　寺一菴六¶
　明月寺(在吳縣木瀆鎮唐/清泰間僧明智建)¶
　積慶菴(宋紹興間/僧性真建)¶
　迎福菴(宋咸淳間僧性悟建已/上在吳縣西三十里)¶
<pb:KR2k0029_WYG_028-85b>¶
　積善菴(在吳縣西三十二里/宋咸淳間僧志勤建)¶
　寶覺菴(元至正間/僧大亨建)¶
　懐敬菴(元至正間/僧宗泉建)¶
　資福菴(元至元甲申僧本來建鄭國/記已上在吳縣西十五里)¶
全福講寺在長洲縣二十六都周莊宋景定間僧杲古¶
　建歸併菴四¶
　善住菴(在長洲縣二十七都/元至正間僧本懋建)¶
　觀妙菴(元癸未年/僧彧山建)¶
<pb:KR2k0029_WYG_028-86a>¶
　永慶菴(元戊子年/僧志修建)¶
　清逺菴(洪武間僧玉琳建已上/在長洲縣二十六都)¶
靈祐觀在洞庭西山即神景宫也唐乾符中建有宫廊¶
　百間繞三大殿謂之百廊三殿林屋洞在焉宋天禧¶
　五年詔郡守康孝基重建今廢(皮日休曉次神景宫/夜半幽夢中扁舟佀)¶
　(鳬躍曉來到何許俄倚包山脚三百六十丈攢空利/如削遐瞻但徙倚欲上先矍鑠濃露濕莎裳淺泉漸)¶
　(草屩行行未一里節境轉寂寞靜逕侵泬寥仙扉傍/巖㠋松聲正清絶海日方照灼歘臨幽墟天萬想皆)¶
　(擺落壇靈有芝菌殿聖無鳥雀瓊幃自迴旋錦旌空/粲錯鼎氣為龍虎香煙混丹艧凝看出嶺雲黙聽語)¶
<pb:KR2k0029_WYG_028-86b>¶
　(時鶴緑書不可注雲笈應無鑰晴來鳥思加崦裏化/光弱天籟如擊琴泉聲似摐鐸清齋洞前院敢負𤣥)¶
　(科約空中悉羽章池上皆靈藥金醴可酣暢玉豉堪/咀嚼存心服鷰胎叩齒讀龍屩福地七十二茲焉堪)¶
　(永托在獸乏虎貙於蟲不毒蠚嘗聞擇□録仙誌非/可作緑腸既朱髓青肝復紫絡伊予乏此相天與形)¶
　(貌惡每嗟原憲瘇常苦齊侯瘧終然合委頓剛亦慕/寥廓三茅亦嘗仕境與珪組薄欲問包山神來賖少)¶
　(巖壑又三宿神景宫古觀岑且寂幽人情自貽一來/包山下三宿湖之湄況此深夏夕不逢清月姿玉泉)¶
　(浣衣後金殿添香時客省髙且敞客牀蟠復奇石枕/冷入腦筍席寒侵肌氣清寐不著起坐臨階墀松隂)¶
　(忽微照獨見螢火芝素鶴驚微露白蓮明暗池窓櫺/帶乳蘚壁縫含雲&KR0331;聞磬走魍魎見燭奔羇雌沆瀣)¶
　(欲滴瀝芭蕉未離披五更山蟬響觱發如吹箎山風/忽然起飄去步虛詞道客申異様上清朝禮儀明發)¶
<pb:KR2k0029_WYG_028-87a>¶
　(作此事豈復甘趨馳陸龜䝉曉帆逗碕岸髙步入神/景灑灑襟袖清如臨蘂珠屏雖然羣動息此地常寂)¶
　(靜翠澗有寒鏘碧花有定影憑軒羽人傲夾户天獸/猛稽首朝元君褰衣就虚省砑空雪牙利漱水石齒)¶
　(冷香母未垂嬰芝田不論頃遥通河漢口近撫松桂/頂飯薦七白蔬杯釃九光杏人間附塵躅固陋真鉗)¶
　(頸肯信抃鼇傾猶疑夏蟲永𤣥津蕩瓊壟紫永啼金/鼎盡出氷霜書期君一披省○靈蹤未徧尋不覺谿)¶
　(色暝迴頭問棲所稍下杉蘿逕巖居更幽絶澗户相/隠映過此即神宫虚堂愜雲性四軒盡疎達一榻何)¶
　(清零髣髴聞玉笙&KR1201;鏗動凉磬風凝古松粒露壓修/荷柄萬籟既無聲澄明但心聽希微辨真誥若授靈)¶
　(皇命尺宅按來平華池潄餘淨頻窺宿羽麗三吸晨/霞盛豈獨冷衣襟便堪遺造請徒探物外趣未脱塵)¶
　(中病舉手謝靈/峯徜徉事歸艇)¶
<pb:KR2k0029_WYG_028-87b>¶
仙壇觀在洞庭西山漢平帝時建初名洞真宫至宋改¶
　今額即毛公福地也毛公壇在焉(唐令狐楚送周先/生記先生姓周氏)¶
　(名隠遥字息元宗其道者號太原先生汝南人也抱/天和冲澹之氣含至精潔朗之質玉冷泉潤松髙鶴)¶
　(閑韜精守道㝠德真契谷神既存而長守元闗無鍵/而不開貞元初游蘇州吳縣之包山林屋洞秋八月)¶
　(始於洞西得神京觀訊其居者曰距此數里世傳毛/公塢毛公道成羅浮居山三百餘歳有弟子七十二)¶
　(人聚石為壇遺跡猶存爾能勤求吾請導之既行而/蘿篠迷密不知所往先生瞑目久之逢一物焉雙眸)¶
　(盡碧毛色紫而本白髙數尺餘隨而行之視乃鹿也/須臾乃跪止若有所告先生黙記之而還至十九年)¶
　(冬刜木鬋茅奠厥攸居得異石一方上有蟲篆驗之/即毛公鎮地符也既而鑿户牖以為竇有鶴銜弄冠)¶
<pb:KR2k0029_WYG_028-88a>¶
　(裳戲舞于庭砌後得一井香白滑甘溢為白泉其傍/得石池焉深廣袤丈陽驗隂伏湛如也初先生嘗息)¶
　(于洞之南門中神化恍惚往往失其所在遇好風日/亦來人間將至必先之以雲鶴其弟子灑掃香室俄)¶
　(而至矣嗟乎先生之體同乎無體矣不以晝夜更動/息不以寒暑易纎厚不食而甚力走及奔馬全乎氣)¶
　(者也雖飲而無漏止如靈龜外乎形者也鹿以導步/神柔異物也符以存視道契先躅也井泉去厲昭乎)¶
　(仁也池水不枯齊其慮也仙雲靈鶴之驗去來彷彿/之狀其必神行而著知乎予叔服膺先生之門二紀)¶
　(于茲録先生本起見命為記凝神遐想直而不遺元/和十三年八月華州刺史兼御史中丞令狐楚記)¶
上真觀亦名上真宫在洞庭西山梁大同四年隠士葉¶
　道昌建(陳于上真宫記蘇州南五十里有湖曰太湖/又西四十里有山曰洞庭山蹲湖心而形勢)¶
<pb:KR2k0029_WYG_028-88b>¶
　(嶻嶭氣象聳秀傳者以為神明多宫乎此山之中葢/有林屋幽虛之天毛公之壇又山之西即梁隠士葉)¶
　(順昌之宅大同四年隠士捐宅以資道奏可為宫即/今上真宫也山與塵隔而宫又當山屏環合之交崇)¶
　(崗伏嶺雲霞之所封而不散䆳巖麗谷泉瀑之所潄/而不枯舒焉而明莫知其為晝慘焉而晦莫辨其為)¶
　(夜芳林茂草而霜雪不能彫岫花野實而人力不能/攘幽人已往而遯者誰肥荒區相仍而來者誰繼此)¶
　(其厯年愈滋而遺緒易替也天聖八年州愴其如此/乃選天慶觀道士葉紹先主之紹先至即除穢以治)¶
　(廬非特肅神位而已又以晏内處也封土以崇墉非/特限坌莽而已又以威外侮也山□園茹足以食終)¶
　(日道術禮醮足以化衆人訖至和紹先亡弟子朱超/政代之又能謹勵其守而光明其傳以齋戒攝心之)¶
　(逸不以夷險動也以鍼藥救人之心不以貧富辭也/葢昔之所以廢至二人而興使數百年之蹤粲然復)¶
<pb:KR2k0029_WYG_028-89a>¶
　(在今之名山有如洞庭者其能奮振以興壊濟物有/如二人者亦可謂難也余是以為記其大畧文林郎)¶
　(守常熟尉陳于撰皮日休詩逕盤在山脚繚繞窮雲/端擿菌杖頭紫縁崖屐齒刓半日到上真洞宫知造)¶
　(難雙户啟真景齋心方可觀天鈞月響亮天祿行蹣/跚琪樹夾一逕萬條青琅玕兩松峙庭際怪狀吁可)¶
　(歎大螾騰共結脩蛇飛相盤皮膚圻甲胄枝節擒&KR1236;/犴罅處似天裂朽中如井眢襹□風聲㾌□跒地力)¶
　(痑根上露鉗□空中狂波瀾合時若蒼莽濶處如轘/轅儼對無霸陣靜問嚴陵灘靈飛以一䕶山都焉敢)¶
　(干兩廊潔寂厯中殿髙巑岏靜架九色節閑懸十絶/幡微風時一吹百寶清闌珊昔有葉道士位當昇靈)¶
　(官欲箋紫微志唯食虹景丹既逐隠龍去道風猶此/殘猶聞絳目草往往生空壇羽客兩三人石上譚泥)¶
　(丸謂我或龍胄粲然與之歡衣巾紫華冷食次白芝/寒自覺有真氣恐隨風力搏明朝若更住必擬隳儒)¶
<pb:KR2k0029_WYG_028-89b>¶
　(冠陸龜䝉嘗聞昇三清真有上中下官居乗佩服一/一自相亞霄裙或霞粲侍女忽玉奼坐進金碧腴去)¶
　(馳飈歘駕今來上真觀恍若心靈訝祗恐暫神游又/疑新羽化風餘撼朱草雲破生瑶榭望極覺波平行)¶
　(虛信煙藉閑開飛龜帙靜倚宿鳳架俗狀記能遺塵/冠聊以缷人間方大火此境無朱夏松葢䕃日車泉)¶
　(紳施天罅窮幽不知倦復息芝園舍鏘珮引凉姿焚/香禮遥夜無情走聲利有志依閑暇何處好迎僧希)¶
　(□石/樓借)¶
　¶
　¶
　姑蘇志卷二十九¶
