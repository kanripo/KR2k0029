# -*- mode: mandoku-view; -*-
#+TITLE: 姑蘇志
#+DATE: 2015-08-24 22:39:57.355566
#+PROPERTY: ID KR2k0029
#+PROPERTY: BASEEDITION WYG    
#+PROPERTY: JUAN 卷十九
<pb:KR2k0029_WYG_018-1a>¶
欽定四庫全書¶
　姑蘇志卷十九　　　　　　明　王鏊　撰¶
　　　橋梁上¶
　　蘇為澤國環城内外皆水也故橋多樂天詩云紅¶
　　闌三百九十橋唐則然矣自宋以來始甃以石而¶
　　増建益繁今舉郡縣輿梁之大者書之而不甚著¶
　　者畧焉¶
郡城卧龍街南北橋十(卧龍街横亘呉城中東/為長洲界西為吳縣界)¶
<pb:KR2k0029_WYG_018-1b>¶
　樂橋(吳赤烏二年建元至正六年/李道寧重修會稽楊維禎記)¶
　飲馬橋(宋淳祐丙午建/郡守魏庠記)魚行橋(宋紹興四/年重建)¶
　黄土塔橋(有黄土/曲故名)¶
　周太保橋(宋慶厯/三年建)　　禪興寺後橋¶
　張馬步橋　　　　　祥符寺橋(宋嘉祐/四年建)¶
　西章家橋(宋祥符二/年重建)　香花橋(在報恩寺前/一名永安橋)¶
東南隅橋七十二¶
　乗魚橋(子城西北昔琴高乗鯉升僊之地或云宋/子英乗鯉升天故吳中門戸皆作神魚非)¶
<pb:KR2k0029_WYG_018-2a>¶
　(琴髙也至和元年僧達本重建橋序乗魚橋當姑法/蘇之要津茂苑之靈跡按吳地志云古者賢士丁)¶
　(海琴髙於此地見大鯉魚長可丈餘有角有足鼓二/翼而舞琴髙見其異遂乗魚騰飛宛轉駕空上昇因)¶
　(立橋云高啓詩橋上西游人橋下東流水游人如水/流朝莫何時已誰知有飛僊赤脚踏神鯉波警風蕭)¶
　(蕭渡海秋萬里左招騎龍君右携采鸞子笑飱紫雲/英同歌珠宫裏歸來舊城郭千載一日耳下看橋上)¶
　(人還隨雞鳴起去者已如灰來者/猶如蟻不觧養谷神紛紛自生死)¶
　　竹槅橋(乗魚/橋側)　　　　金母橋(天王/堂西)¶
　夏侯橋(相傳唐夏侯司空建或云橋旁有夏侯廟因/名宋潘夢旂記六飛駐浙吳為輔藩地望)¶
　(崇重視昔有加井邑阜繁於今為最郡治稍西橋曰夏辛/侯以地冇夏侯廟得名締創於皇祐壬辰重修於紹興)¶
<pb:KR2k0029_WYG_018-2b>¶
　(未刻于壁記于志可攷僅此他無聞焉水環樓堞陸/帶闤闠左奉臺府旁聨宫寺右亘蘇舘間列津候糟)¶
　(丘級其首鹺庾濵其腹人物輻輳使客旁午飛轂馳/韉曵裾躡履交徃迭來必繇斯橋曉鼔未作聲迹嘈)¶
　(雜夜漏未半暫止復動歳久而弊非兩馬力将持厥/危非一木支寳慶初元邦人相率出力改作使守加)¶
　(其志悉捐金以助逺近翕爾而應廼命工師課員程/具木石以仲秋癸丑撤其故而新之下則疊石為址)¶
　(剡内直外如植半圭獲以連楹兩岸對起而合以梁/上則鋪石甃面穹中偃端如浮修眉翼以扶欄兩廂)¶
　(互應而接于逵明年七月工以訖告大容九軌髙納/巨舶不峻而隆不削而垂逺而望之巍巍乎其崇近)¶
　(而即之坦坦然其夷厥材孔良厥砌孔堅足以閱千/禩而不朽矣夫自行都抵京口渡維揚直都梁臨中)¶
　(原咸有通溝貫城以行運艦長虹跨水以便徒趨然/其源泉併為一川架波取道無幾惟吳呼吸具區灌)¶
<pb:KR2k0029_WYG_018-3a>¶
　(注五門曲河旁達䟽派且有飛梁錯峙與岐俱多輿/轡經隧樓帆過肆左賦美之夜市菱藕春船綺羅韋)¶
　(詩詫之其流所以聚故民愿而富其水清且泚故俗/粹而美橋梁道路責在有司吳人尚義多出我私閭)¶
　(里興修厯厯可舉兹橋底績其有自哉㒒生於吳舉/於吳隨牒四方三十年未嘗一日忘父母國甫入都)¶
　(故老貽書述斯役俾作記忻然諾之庶幾登名于碑/他日歸老尚能從容乎其所若勸施位名金榖品目)¶
　(列之左不復書寳慶二年七/月朝散郎郡人潘夢旂記)¶
　平橋(子城前元/大徳間建)　　　帝師橋(長洲縣西宋/咸淳間建)¶
　烏鵲橋(長洲縣東古有烏鵲舘因名白樂天詩云烏/鵲橋紅帯夕陽楊備詩月滿星移水照天南)¶
　(飛烏鵲影翩翩雖然上屬牽牛分不為秋河織女填/高啓烏鵲南飛月自明恨通銀漢水盈盈夜來橋上)¶
<pb:KR2k0029_WYG_018-3b>¶
　(吳娃過只道/天邉織女行)　　　　鳳皇橋(子城/内)¶
　燕家橋　　　　　　淨河橋¶
　船塲橋(張林/浜)　　　　小博橋(一名永安/倉司前)¶
　南星橋　　　　　　覺報寺橋¶
　義役倉橋(長洲縣治西/傍有落星石)長洲縣前橋¶
　五龍堂橋　　　　　帯城橋(嘉泰元/年重建)¶
　緑水倉橋　　　　　船舫橋(帶城/橋西)¶
　紅鴨橋　　　　　　採蓮涇橋¶
<pb:KR2k0029_WYG_018-4a>¶
　南倉橋　　　　　　　清道橋¶
　唐家橋(同在七/塔寺前)　　　　百獅子橋¶
　望信橋　　　　　　　迎葑橋¶
　望門橋　　　　　　　菴橋¶
　觀音堂橋　　　　　　紅橋¶
　延壽橋(放生/池頭)　　　　　閻橋(延祐乙/夘重建)¶
　草橋　　　　　　　　篠橋¶
　馬津橋　　　　　　　甫橋¶
<pb:KR2k0029_WYG_018-4b>¶
　洞橋　　　　　　　　祝橋¶
　星橋　　　　　　　　報恩橋(十郎/巷口)¶
　胡書記橋　　　　　　楊家院子橋¶
　東蔣家橋(竹堂/寺西)　　　　賢至橋(濠股上熙/慶四年建)¶
　至橋　　　　　　　　營橋¶
　尤橋(草橋/邊)　　　　　　䨇塔寺橋¶
　胭脂橋　　　　　　　遊僊橋¶
　佐家橋(遊仙/橋南)　　　　　望營橋¶
<pb:KR2k0029_WYG_018-5a>¶
　沙餻橋　　　　　　　驅鬼橋¶
　白蜆橋　　　　　　　吳王橋(䨇塔寺東後周/廣順三年建)¶
　官太尉橋　　　　　　吳承議橋¶
　泰明橋(東禪/寺西)　　　　　折桂橋(東城下紹興/二十七年建)¶
　盡市橋　　　　　　　顧亭橋(端平二/年建)¶
　萬壽寺前橋(寺廢今改/為昇龍橋)　歳有橋(平糶倉前淳祐/中知府魏峻建)¶
　善教橋(俗名新造橋/積慶寺南)　　磗橋¶
　燒香橋　　　　　　　東長橋¶
<pb:KR2k0029_WYG_018-5b>¶
　西長橋(葑門/營内)　　　　　程橋¶
東北隅橋八十八¶
　顧家橋(漢顧悌仕吳為虎頭将軍父/亡以孝聞郡人感之建橋)¶
　臨頓橋(臨頓吳時舘名吳地記云吳王征夷甞/頓憇宴軍士因此置橋唐陸龜䝉居此)¶
　苑橋(萬壽寺西相傳闔閭有苑囿在焉/今長洲縣東南皆闔閭游憇之地)¶
　百口橋(東漢顧訓五世同居聚族百口故因其所居/名橋吳郡志云訓歳朝會集子孫悉坐依次)¶
　(行酒雖三歳以下並自知位次故又名試飲橋王賓/詩百口橋邊春日斜舊時開遍紫荆花山東人說張)¶
　(公藝此是中/吳顧訓家)　　　　　大郎橋(慶厯二/年建)¶
<pb:KR2k0029_WYG_018-6a>¶
　徐貴子橋　　　　　醋坊橋(治平己/巳建)¶
　縣橋(長洲舊縣治東/故又名縣東橋)　花橋(白居易詩云楊州驛/裏夢蘇州夢到花橋)¶
　(水閣頭/即此)　　　　　　白塔子橋¶
　仁壽橋(碎金/巷東)　　　　任蔣橋(建定十四年建/巳上跨南北河)¶
　錢都衙橋　　　　　兵馬使橋¶
　定跨橋(吳地記云呉/王闔閭造)　　曹胡徐橋(已上顧家/橋東岸)¶
　顧周橋(醋坊/橋側)　　　　宫橋(𤣥妙觀前舊為/紫極宫故名)¶
　永福寺橋　　　　　瓶塲橋¶
<pb:KR2k0029_WYG_018-6b>¶
　紅爐子橋　　　　　　李師堂橋¶
　換馬橋　　　　　　　天心橋(織染局前宋/鄭起潜所居)¶
　北倉橋(察院/東)　　　　　金師堂橋¶
　四通橋(乗魚/坊内)　　　　　廣化寺橋二(一在寺西/一在寺後)¶
　可過橋(長洲舊縣治前初橋低不通舟檝諺云長/洲縣前難過淳祐中改作取韓文公詩語)¶
　中路橋(天妃宫前大/徳元年建)　　靈鷲寺橋¶
　鶴舞橋(吳王夫差𦵏女/舞鶴於市故名)　金獅子橋¶
　祥符寺東橋　　　　　狄勝橋¶
<pb:KR2k0029_WYG_018-7a>¶
　馬黄橋　　　　　　　管家橋¶
　跨塘橋　　　　　　　北僊橋¶
　院子橋　　　　　　　新街橋¶
　吳郎橋　　　　　　　周通橋(大𢎞/寺前)¶
　徐思橋　　　　　　　斜路橋¶
　棧橋　　　　　　　　東章家橋¶
　天宫寺橋二　　　　　資壽寺橋二¶
　師婆橋　　　　　　　資福橋¶
<pb:KR2k0029_WYG_018-7b>¶
　廟堂橋　　　　　　　雪糕橋¶
　衆喜橋　　　　　　　張家橋¶
　積慶橋　　　　　　　熙寧橋¶
　蘇軍橋　　　　　　　羅家橋¶
　新橋　　　　　　　　衆安橋¶
　朱馬交橋　　　　　　通利橋¶
　胡廂使橋　　　　　　唐家橋¶
　魏家橋　　　　　　　打急路橋¶
<pb:KR2k0029_WYG_018-8a>¶
　慶厯橋　　　　　　　　富孫橋¶
　奚家橋　　　　　　　　華陽橋¶
　迎春橋　　　　　　　　石塘橋¶
　張鄉橋　　　　　　　　徐鯉魚橋¶
　東周太保橋　　　　　　東開明橋¶
　盛婆橋　　　　　　　　通濟橋¶
　東道橋　　　　　　　　北禪寺橋三¶
　程橋二(一近婁門/一近齊門)¶
<pb:KR2k0029_WYG_018-8b>¶
西南隅橋五十一¶
　西舘橋(舊吳宫西蓋夫差/之離宫有舘娃坊)¶
　織里橋(本吳王織里故名圗經續記/云俗訛失履今又譌為吉利)¶
　福民橋(府治前宣徳間/知府况鍾建)　石巖橋(在今府治西唐刺/史白居易建名白)¶
　(頭橋有石刻三字宋天聖初郡守孫冕修之人呼為孫/老橋元總管道通重建改名石巖其自號也梅摰詩白)¶
　(頭橋奈白頭何舊徳如存故老歌不/特輿梁起遺愛大都才美服人多)¶
　明澤橋(西河上皇祐五年建景定五年重修劉震孫/題名立石其上今名過軍橋以路通盤閭為)¶
　(士卒經由/之地也)　　　　　　昇平橋(吳縣學西皇/祐五年建)¶
<pb:KR2k0029_WYG_018-9a>¶
　趙公橋　　　　　　　趙婆橋¶
　渡子橋　　　　　　　成家橋¶
　剪金橋(同在昇平/橋東側)　　　青雲橋(呉縣學前舊在文/廟前名青龍𢎞治)¶
　(中知縣鄺璠移/置於此改今名)　　　　積善橋(成家橋内一/名小粉橋)¶
　太平橋(有太平坊皇/祐五年建)　　西竺寺橋(大石巷即/馬禪寺橋)¶
　憇橋(吳地記云吳軍憇/歇於此因名之)　薦行橋¶
　市曹橋(周康王/廟前)　　　　娥眉橋¶
　芮橋　　　　　　　　郭家橋¶
<pb:KR2k0029_WYG_018-9b>¶
　草鞋橋　　　　　　　獻花橋¶
　望婆橋　　　　　　　彈子橋¶
　白磰橋　　　　　　　院子橋¶
　倉後橋　　　　　　　木柴橋¶
　樓西橋　　　　　　　程姬橋(大石/巷)¶
　果子行橋　　　　　　杉板橋(金獅子/巷内)¶
　吕公橋　　　　　　　銀錠橋(二橋在杉/板橋南)¶
　查家橋(鶴山書/院西)　　　　杉瀆橋(侍其/巷口)¶
<pb:KR2k0029_WYG_018-10a>¶
　採蓮涇橋(跨採蓮涇上/地名採蓮里)　葛家橋(至正三年建俱/在杉瀆橋東)¶
　來逺橋(胥門内舊姑蘇驛居此宋紹興間王㬇奏/建専待國信使取魯論語名之又名驛橋)¶
　胡家橋(俗名線/香橋)　　　　新橋(和豐/倉南)¶
　梅橋(一稱梅家橋在新/橋南梅聖俞寓此)　　張師橋¶
　開元寺橋二(一在寺東一在寺/後延祐三年建)¶
　南寺後橋　　　　　　廟橋(伍大夫廟西近盤/門又名盤門橋)¶
　南張師橋　　　　　　　北張師橋¶
　程橋(近盤/門)¶
<pb:KR2k0029_WYG_018-10b>¶
西北隅橋八十¶
　皋橋(閭門内漢議郎皋伯通居其側梁鴻所寓也唐/李紳詩伯鸞憔悴甘飄寓非向囂塵隠姓名鴻)¶
　(鵠羽毛終有志素絲琴瑟自諧聲故橋秋月無家照/舊井寒泉見底清猶有餘風未磨滅至今鄉里重和)¶
　(鳴皮日休皋橋依舊緑楊中閭里猶生隠士風惟我/到來居上舘不知何道勝梁鴻陸龜䝉横絶春流架)¶
　(斷虹慿䦨猶想五噫風今來未必非梁孟却是無人/繼伯通楊備隠士貧居日賃舂物情歌在五噫中釵)¶
　　(荆舉案何人識猶頼橋邊有伯通高啓閭門啼早鴉/拂面見飛花緑水通螭舫紅橋過犢車誰尋伯通宅)¶
　(只問奉/娘家)　　　　　　　　至徳廟橋(有至/徳坊)¶
　張廣橋(皋橋/下)　　　　　　栁毅橋(張廣橋西毅/或嘗居此)¶
<pb:KR2k0029_WYG_018-11a>¶
　鄭使橋(宋鄭戩天聖中拜奉國軍節度使卒/官歸柩于吳所居有橋名以識之)¶
　西蔣家橋　　　　　　徐胡橋(已上三橋俱/在吳趨坊内)¶
　通安橋(鄭使橋/巷内)　　　　恵政橋(西城裏夏駕湖北/燬于徳祐之亂)¶
　黄牛坊橋(莫詳其始皇/祐五年重建)　景徳寺前橋¶
　梵門橋(黄牛坊/橋西)　　　　壽聖橋¶
　小蓮湖橋　　　　　　華家橋(黄牛坊/橋東)¶
　虎蹲橋(湯家浜一/名通濟)　　　楊家橋¶
　徐家橋　　　　　　錢駙馬橋(五代楊行宻女/歸錢元璙故名)¶
<pb:KR2k0029_WYG_018-11b>¶
　鳳皇橋(以鳳皇/鄉為名)　　　　華嚴寺橋¶
　仰家橋　　　　　　　朱明寺橋(舊名般若橋/同在中街路)¶
　沈坯粉橋(清嘉/坊南)　　　　三太尉橋(五代時廣陵王/第三子治園第)¶
　(於此/故名)　　　　　　　　陸侍郎橋(郡人陸慶陳天/嘉中召為散騎)¶
　(侍郎不就/嘗居此)　　　　　　慈悲橋(吳縣東/巷口)¶
　女冠子院橋(四天燈/巷口)　　治平橋(吳縣/前)¶
　龍興寺西橋　　　　　圓覺寺橋¶
　西成橋(吳縣西𢎞治八/年知縣鄺璠建)　穀市橋(鉄瓶/巷内)¶
<pb:KR2k0029_WYG_018-12a>¶
　烏盆橋　　　　　　　鄔家橋(許藴子/巷口)¶
　廣濟橋(雍熈寺/西橋側)　　　　西市門橋¶
　小市橋　　　　　　　吳縣東橋(流化坊内舊/吳縣治于此)¶
　呉縣西橋(宣和元/年建)　　　高家橋(西橋/下)¶
　丁家橋(西橋東嘉/定六年建)　　　絲行橋¶
　曹使橋　　　　　　　鵝闌橋¶
　鴨舍橋　　　　　　　孩兒橋¶
　廣書橋　　　　　　　利市橋¶
<pb:KR2k0029_WYG_018-12b>¶
　濟川橋(嘉魚坊/巷内)　　　　雍熙寺東橋(周武状/元坊口)¶
　雍熙寺西橋　　　　小平橋(醫學/前)¶
　洞橋　　　　　　　靸鞋橋(小平/橋東)¶
　蒲老橋　　　　　　　六通橋¶
　普濟橋(文正書/院西)　　　　芝草營橋(文正書/院東)¶
　方廣橋(馬大録/巷口)　　　艇船橋(方廣/橋側)¶
　盧提刑橋(郡人盧革嘗任廣南提刑子秉發運使/奉親居吳郡表徳慶坊故又有徳慶橋)¶
　徳慶橋　　　　　　崇利橋(與二橋連俗/稱三條橋)¶
<pb:KR2k0029_WYG_018-13a>¶
　安民橋(石馬/匯)　　　　　北過軍橋¶
　紅橋(福濟/觀東)　　　　　　宫橋(崇真宫前青石扶欄/雕刻工巧細如絲髪)¶
　(為吳中橋/欄之最者)　　　　　　都亭橋(承大寺西吳王壽/夢嘗於此作都亭)¶
　(以招/賢士)　　　　　　　　承天寺前橋¶
　承天寺東橋(相傳吳王屈駕於此名/屈駕橋今名闕家橋)¶
　西石塘橋　　　　　　石灰橋¶
　單家橋　　　　　　　桃花橋¶
　文家橋　　　　　　　隆興橋¶
<pb:KR2k0029_WYG_018-13b>¶
　寶成橋　　　　　　　錢橋¶
　探橋(北童/子門)¶
城外橋二百七十二¶
　虹橋(閻門外初木為之元時郡人鄧文貴易以石後/復以木俗名釣橋成化六年改名永濟虞集記)¶
　(呉郡内外皆鑿溝澮納太湖之水以行舟逾絶為梁/經緯聨屬其髙庳修縮視水大小獨虹橋在郡閶門)¶
　(西跨官河通驛道為咽喉要處水至橋下匯為回淵/折而東行勢用剽悍橋舊植以木而加甃歳久腐撓)¶
　(乃今夏大霖雨遂壞水陸並阻民吏憂□縣長吏計/會役大□不即成郡人鄧文貴詣官自言架木非久)¶
　(計請出家財以成之遂以八月乙丑召工畫圖盡撤/其舊而新之絶水下石欵宻鍵固纍起拱合理緻無)¶
<pb:KR2k0029_WYG_018-14a>¶
　(間下通圜空涵水象月引重過之堅逾實地泰定元/年十月成凡用中統鈔十五萬貫云夫鄭商犒牛敵)¶
　(謀遄沮卜式輸財漠用不匱以一民而専有司之美/不可無書也故為備載不辭黄溍記泰定元年冬十)¶
　(有二月平江閶門外新作虹橋成古者辰角見而除/道天根見而成梁有司之事耳春秋常事不書此何)¶
　(以書在有司常事也而此非有司之常事者也按郡/志橋之載於圖籍者三百五十九而為虹橋者三其)¶
　(二在城西若干步即此橋也去年夏大雨水暴溢橋/居兩水之交莫能與水抗一夕盡圯其地適控通衢)¶
　(徵令賜予布政於方國奉貢輸賦為行者病謀所以/復其故而官帑不可輙發又重以其役厲民未知費)¶
　(所出郡内民人鄧文貴請分家貲之半更為石橋以/利永久既又以為此有司者之事非細人所得干也)¶
　(乃飭財用庀工徒以聽要束焉遂以八月乙丑始事/閱八甲子而告訖功橋之修四百尺而其髙十分修)¶
<pb:KR2k0029_WYG_018-14b>¶
　(之一五分而殺其二乃與岸等脊之廣得髙之半而/趾之廣加其什五上設扶闌為之周法其下為門如)¶
　(半月以釃漕河而隄其兩垂以度輓者所用錢以緡/計者十二萬五千有竒役以庸計者二萬四千有竒)¶
　(今總官郭公既率僚屬觴酒橋上以落其成且謂文/貴編户民非有名田稍食貨殖竒嬴荅它大姓比川)¶
　(梁達路官實領之而文貴顧能輟其衣食之餘以紓/有司之急務不宜無以示勸相乃伐石俾溍執筆書)¶
　(其凡而記焉夫以一夫尸利物之功而長民者能表/樹之以寓其風勵之意是皆有司常事之所不及而)¶
　(於法宜書者/溍不得辭也)　　　　　　渡僧橋(釣橋西北跨運河/咸淳十年重建)¶
　魚行橋(今名/板橋)　　　　　　普安橋¶
　會通橋(正統間參政陸友諒/新建故今稱陸公橋)¶
<pb:KR2k0029_WYG_018-15a>¶
　通濟橋(一名西/新橋)　　　　聞徳橋¶
　洞涇橋　　　　　　　白蓮橋¶
　馬鋪橋　　　　　　　鳳皇橋¶
　東虹橋　　　　　　　西虹橋¶
　草菴橋(鴈蕩村有中/峯草菴故名)　　陳菴橋¶
　安人橋(草菴/東)　　　　　康履橋(南濠新開河舊名/普濟𢎞治八年知)¶
　(縣鄺璠重/修易今名)　　　　　　夏駕橋(南濠夏駕湖口/俗名石灰橋)¶
　永寧橋(普安/橋内)　　　　　永禄橋(永寧/橋南)¶
<pb:KR2k0029_WYG_018-15b>¶
　永福橋(永祿橋南三橋/皆成化十年建)　山塘橋¶
　勝安橋　　　　　　　范店橋(同在山/塘上)¶
　白塘橋(唐刺史白居/易築故名)　　彩雲橋(半塘寺前政/和元年重建)¶
　洞橋　　　　　　　　便山橋(虎丘/山前)¶
　斟酌橋　　　　　　　面山橋¶
　新塘橋　　　　　　　寶安橋¶
　泰定橋　　　　　　　普福橋¶
　金雀橋　　　　　　　錢賣女橋¶
<pb:KR2k0029_WYG_018-16a>¶
　崇善橋　　　　　　　篠蕩橋¶
　北莊涇橋　　　　　　長勝涇橋¶
　通吳橋(舊名通波跨烏角溪本木橋至和二年/始易以石嘉泰二年郡人陶光大重建)¶
　楓橋(閶門西七里豹隱記談云舊作封橋後因張繼/詩相承作楓今天平寺藏經多唐人書背有封)¶
　(橋常住字張繼詩月落烏啼霜滿天江村漁火對愁/眠姑蘇城外寒山寺夜半鐘聲到客舡張祐長洲苑)¶
　(外草蕭蕭卻筭遊程歳月遥唯有别時今不忘暮烟/疎雨過楓橋湯仲友出城才七里地僻罕曾過孤塔)¶
　(臨官道三門背運河鐘鳴驚鳥宿墻矮入漁歌醉裏/看題壁如今張繼多高啓畫橋三百映江城詩裏楓)¶
　(橋獨有名幾度經過憶/張繼烏啼月落又鐘聲)¶
<pb:KR2k0029_WYG_018-16b>¶
　江村橋(楓橋/西南)　　　　射瀆橋(通陽山/諸涇)¶
　長塍涇橋西郭橋(通判郭/□所建)杜莊涇橋(去射瀆/一里)¶
　南佘橋　　　　　　北佘橋¶
　楊莊涇橋　　　　　　錦㠶涇橋¶
　夏墩涇橋　　　　　　趙王塘橋¶
　竹青塘橋　　　　　蠡湖橋(有石/刻)¶
　普思橋(在滸墅呉寛記滸墅在蘇州西一北境上其/民際水而居農賈雜處為吳中  大鎮自景)¶
　(泰間朝廷置𣙜司于此舟楫停集居民益繁貿易往/來有限於官河皆稱不便成化初雖嘗作橋以免濟)¶
<pb:KR2k0029_WYG_018-17a>¶
　(渡而南北遼絶人跡折旋猶以為不便也里父老相/傳故有橋在周孝侯廟傍訪求之果得石刻題曰普)¶
　(思橋視其時宋慶元三年也乃圗重造而不敢専以/戸部主事藁城劉君煥方奉命分司于此敏而有為)¶
　(始合言以請君曰是民功也吾何敢沮且従而奨勵/之他日工部主事貴溪姚君文灝行水至聞其事又)¶
　(從而勸相之民既樂為則又言于知府史侯侯曰宜/又言于廵撫都御史朱公公亦曰宜於是更相合言)¶
　(出財以助凡得白金若干兩擇𢎞治九年某月興工/是年某月功畢劉君喜其事之果成也曰是橋財費)¶
　(甚鉅勞力甚多然而利益甚大不可使後人無所攷/也介鄉貢進士浦君應祥來請文以記夫事之成未)¶
　(有不由於人和者周之作&KR0982;曰四方民大和會橋梁/之役雖非是之比然民不欲為則上之人雖驅而使)¶
　(之不能成也至於民既欲為上之人或咈之而不從/則其事亦豈能成哉惟夫民欲為之人能從之故雖)¶
<pb:KR2k0029_WYG_018-17b>¶
　(財用鉅而費力多不待踰歳而穹然堅厚不易為之/役遂以告完雖然人則和矣亦惟得其時耳蓋吳自)¶
　(古為澤國數被水患今歳則大熟粒米狼戾民既有/秋成之利視義所在慨然施予亦不之吝此事之所)¶
　(以易成也歟橋之修一十二丈其廣二丈三尺崇如/廣而減二尺董其役者曰倪俊凡出財者其姓名則)¶
　(悉書刻于/碑隂云)¶
　性通橋　　　　　　　何家橋¶
　談道橋　　　　　　　支家橋¶
　瓜山橋　　　　　　　許家橋¶
　葉巷橋　　　　　　　張巷橋¶
<pb:KR2k0029_WYG_018-18a>¶
　象山橋　　　　　　　吳巷橋(已上彭/華郷)¶
　上顧涇橋　　　　　　下朱涇橋¶
　華表山涇橋　　　　　花涇橋¶
　永勝涇橋　　　　　　南金涇橋¶
　北金涇橋　　　　　　張公涇橋¶
　太平得勝橋　　　　　南大瀆橋¶
　薛市涇橋　　　　　　䨇牌涇橋¶
　市木涇橋　　　　　　安徳橋¶
<pb:KR2k0029_WYG_018-18b>¶
　徳雲橋　　　　　　　望僊橋(陽山前丁令/威昇仙處)¶
　黄路橋(一云/黄蘆)　　　　　陸墅橋¶
　通安橋(陽山北/竹青塘)　　　　永樂橋(通安/橋西)¶
　黄□橋　　　　　　　范蠡橋(世傳蠡自/此出婁江)¶
　尚書橋(射瀆/巷)　　　　　福善橋¶
　懐胥橋(在胥門外舊名胥塘橋/宋改今名俗稱胥門橋)¶
　居涇橋(胥門/橋内)　　　　　謝涇橋¶
　官墳橋(大灣舊/名䨇橋)　　　　三遷橋(天平/山前)¶
<pb:KR2k0029_WYG_018-19a>¶
　圓通橋　　　　　　　望僊橋(下沙/塘口)¶
　横塘橋(上有亭孟東野詩云未/隨洞庭酌且醉横塘席)¶
　綵雲橋(近横塘跨/綵雲港)　　　感福橋(五塢山前俗/呼東跨塘)¶
　興福橋(俗稱東跨塘宋/淳祐六年重建)　嘉泰橋(俗呼徐馬黄橋嘉/泰中重建易今名)¶
　斜橋　　　　　　　　慶厯橋(慶厯三年建/嘉泰三年修)¶
　寧慶橋　　　　　　　白塔橋¶
　吳灣橋(已上在/木瀆鎮)　　　　延福橋(乾道四/年修)¶
　張墅橋　　　　　　　塘灣橋(元至正間建/已上光福塘)¶
<pb:KR2k0029_WYG_018-19b>¶
　僊塘橋　　　　　　　靈巖寺橋¶
　善人橋　　　　　　　馬巷橋¶
　大觀橋　　　　　　　官山橋¶
　福隆橋(永樂/間建)　　　　　安福橋¶
　福溪橋　　　　　　　通安橋¶
　虎山橋(在光福西接太湖宋嘉泰中重建元泰定甲/子改為圓洞三遂以紀年名泰定橋成化乙)¶
　(未重修郡人陳頎記吳寛詩南人相見詫杭州自料/西湖讓一籌天為漁家開下崦晩宜畫舫駐中流新)¶
　(詩已判縱横寫佳景從交次第遊孺/子歌聲何處起落霞孤鶩水悠悠)¶
<pb:KR2k0029_WYG_018-20a>¶
　上龍塘橋(通安/橋西)　　　　下龍塘橋(貢湖/口)¶
　萬安橋　　　　　　　吕浦橋(吕山/湖口)¶
　周山橋(周山/街上)　　　　　西塘橋(西華東/塘上)¶
　香山橋(香山/街上)　　　　　胥口橋(胥/口)¶
　李橋(胥/口)　　　　　　　慧慶橋¶
　慶祥橋　　　　　　　駟馬橋¶
　齊興橋(已上同/在横金)　　　　搦船橋¶
　永興橋　　　　　　　錢莊橋(已上同/在錢莊)¶
<pb:KR2k0029_WYG_018-20b>¶
　頭陀橋　　　　　　　後保橋¶
　慈灣橋　　　　　　　横塘橋(已上在/西洞庭)¶
　廣利橋　　　　　　　師家橋¶
　聫璧橋　　　　　　　渡水橋(一名具區風月橋/舊以横木元周富)¶
　(七郎始易以石成化九年/吳天禬重建以上諸洞庭)¶
　如京橋(即盤門虹橋宋開禧二年重建改今名周虎/臣書三大字刻其下朝請郎葉挺記皇帝踐)¶
　(祚二十一年將有事於規恢飭諸郡守臣治橋梁除/道路以便王師征行吳郡古都會由全蜀荆襄湖廣)¶
　(江淮而下危橋巨舸徃來相衘盤門運河環城尤號/要津有橋如虹惟波淘盪車馬蹙躡歳久隤圯且路)¶
<pb:KR2k0029_WYG_018-21a>¶
　(多瀕湖坎窗驊騮過者病焉參相張公文昌李公俱/以碩徳崇望來殿是邦軍期調度亦既具舉謂橋道)¶
　(弗治曷稱上㫖以吳縣尉羅相刻意事功乃命經理/之尉承命弗避弗疑亟募道者徐妙行帥徒鳩工首)¶
　(甃驛衢達於松江幾五十里其旁舊橋有三斷踵營/治悉用堅整至是橋也益加其工光閳故基易陶以)¶
　(石夾㟁雲繞巍闌翼飛洞門天成面勢山屹在官無/費在民無擾厥功告成聞者驚嘆因相與言曰凡四)¶
　(方貢賦之所輸百工技藝商賈之所輳縉紳豪傑文/人雋士之所萃九夷八蠻朝聘會同之所歸莫過於)¶
　(京師厥今駐蹕錢塘異時還都中原兹橋適居孔道/實逺近所必經従者盍以如京名之衆曰韙哉合橋)¶
　(與路積工五萬為費三十五萬有竒經始於嘉泰四/年正月成於開禧丙寅四月既望民既落之因并識)¶
　(其/事)¶
<pb:KR2k0029_WYG_018-21b>¶
　吳門橋(有石刻三大字其上舊名新橋下有三洞最長/又稱三條橋宋章岵為守郡民石氏者請建紹)¶
　(定間修正統間/郡守况鍾重建)　　　　　短橋¶
　張公橋　　　　　　　　雲津橋(吳門橋北俗呼急/水橋洪武中建)¶
　落星涇橋　　　　　　　王家橋¶
　藏圓橋　　　　　　　　隁橋¶
　新郭橋　　　　　　　　普興橋(俱在/新郭)¶
　何橋　　　　　　　　　越城橋(舊名越來溪橋/至正間重建)¶
　行春橋(在横山東茶磨嶼下跨石湖上與越城橋近有石石/洞一十八范成大記太湖曰應咸池為東南水入)¶
<pb:KR2k0029_WYG_018-22a>¶
　(湖其派也吳臺越壘對立兩涘危峯髙浪襟帯平楚/吾州勝地莫加焉石梁卧波空水映發所謂行春橋)¶
　(者又據其會胥門以西横山以東徃來憧憧如行圖/畫間凡遊吳中而不至石湖不登行春則與未始遊)¶
　(無異歳久橋壊人且病涉曏之萬景亦偃蹇若無所/彈壓過者為之嘆息豪有力之家相顧環視莫恤漫)¶
　(以諉之官前令陳益劉棠皆有意而弗果作淳熙丁/未冬諸王孫趙侯至縣甫六旬問民所疾苦則曰政)¶
　(孰先於輿梁徒杠者乃下今治橋補覆石之缺易藉木/之腐増為扶欄中四周而旁兩翼之歳十二月鳩工訖)¶
　(於明年之四月保伍不知工徒不預邑人來觀歡然/落成而已今天下仕者視劇縣如鼎沸屏氣怵惕猶)¶
　(懼不既侯於此時從容興廢蓋亦甚難四鄉之人不/能出力傾助者至是始有愧心則相與商畧他日將)¶
　(作亭其上以憇倦游者尚庶幾見之今姑識治橋之/歳月亭成將嗣書云侯名彦真字徳全舊名彦能隆)¶
<pb:KR2k0029_WYG_018-22b>¶
　(興元年進士擢第後改今名橋成之明年日南至資政/殿學士通議大夫提舉臨安府洞宵宫范成大記)¶
　顔橋(范成大詩村村籬落總新収處處田疇盡/有秋一段農家好風景稻堆髙出屋山頭)¶
　饒稼橋(南周村跨越來溪𢎞治/辛酉里人盧綱募建)¶
　安里橋(在葑門大常司丞姜漸記蘇州府城之東南/曰葑門其水陸之要衝有橋曰安里自宋厯)¶
　(元歳久滋廢里人周君𤣥初時修眞於城東之丹霞/舘憫其人民之艱于行也謀于里父兄撤而新之經)¶
　(始於甲午秋八月畢工於冬之十一月欲求余文以/為記而遭世變故不果閱六年庚子復請記之嘗為)¶
　(之言曰文之有記所以志其制作之勤蓋古人經久/之意也近世承平日久碑銘墓碣無處無之可謂盛)¶
　(矣自兵革屡興皆靡有孑遺雖古今士大夫之文傳/不傳不可知未嘗不竊嘆碑之不幸也向使元初得)¶
<pb:KR2k0029_WYG_018-23a>¶
　(子文而刻之則其存可復冀乎矧欲以余不足傳之/言刻之於既毁之後其不為達人之所慨者希矣辭)¶
　(不獲則書其言俾刻之而𤣥初亦以多故未遑也大/明建國之元年師臨於吳凡附城之輿梁悉為内兵)¶
　(所毁獨是橋頼今大丞相信國公駐師其前不敢廢/壊及克城之日師由是而進橋有力焉𤣥初竊自慶)¶
　(其功之不冺也復來請曰吾始為是役将以濟夫病/涉者而已又豈知造物者俾吾新之留以濟夫王師)¶
　(也不然何故毁而新者獨全乎是宜重之記以夸於/無窮也噫余之言其果可傳者歟然自甲午至於今)¶
　(蓋十有六年一求子文而不果一為記之而不暇刻/凡再罹于兵橋幸不毁修濟王師以成大功則余之)¶
　(言果有待而傳者矣是不可以不記/故不辭而具載之使來者有所考焉)¶
　斜橋(安里橋/傍今圮)　　　　徐公橋(跨東西河徐雅建/宋慶元四年重建)¶
<pb:KR2k0029_WYG_018-23b>¶
　(至正十一年承直郎平江路長洲縣/尹兼勸農事知渠堰事劉某重修)¶
　蔣家橋(通章/墓涇)　　　　朝天橋(舊以木為之名南馬/路橋在朝天湖口故)¶
　(名宣徳中郡/守况鍾新建)　　　　　楊枝塘橋(通瓦/碿涇)¶
　北馬路橋(對馬路口/跨葑門塘)　　華家橋¶
　普利橋(俗稱井/亭橋)　　　　葑溪橋(自溪塘六里/至金涇淹口)¶
　梅里涇橋(一名/通濟)　　　金涇橋(一名盧家橋二橋𢎞/治十年里人盧珪)¶
　(建呉/寛記)　　　　　　　　章墓涇橋(相傳章邭/公墓相近)¶
　匠門塘橋(一云干将門因/干将墓在焉)大通橋¶
<pb:KR2k0029_WYG_018-24a>¶
　永安橋　　　　　　　通徳橋(已上王/墓村)¶
　餘慶橋(章練/塘)　　　　滅渡橋(赤門灣南舊以舟患/渡舟師専利行旅)¶
　(之大徳間有僧自崑山來為/渡所沮發願募剏因名滅渡)復成橋(滅渡橋下/一名小橋)¶
　通僊橋(袁家/浜口)　　　　　白蓮鋪橋¶
　朱涇橋　　　　　　　吳涇橋¶
　寳帯橋(去郡城十五里跨澹臺湖南北長三十餘丈/今呼為小長橋相傳為唐王仲舒建捐帯助)¶
　(費故名宋紹定五年郡守鄒應博重治之正統間巡/撫侍郎周忱人為修治學士陳循記蘇州府城之南)¶
　(半舍古運河之西有橋曰寳帶運河自漢武帝時開/以通閩越貢賦首尾亘震澤東壖百餘里風濤衝激)¶
<pb:KR2k0029_WYG_018-24b>¶
　(不利舟楫唐刺史王仲舒始作塘障之河之西岸/今東南之要道是已然湖之支流斷堤而入吳淞)¶
　(江以達于海堤不可遏此橋所為建也仲舒鬻所/東寶帯以助工費故因以名元宋修葺之功不繼)¶
　(橋遂坍沒自是有司駕木以濟行者至今蓋百有餘/歳正統七年巡撫京畿工部左侍郎廬陵周公恂如)¶
　(戒有司漸次節省在官浮費以備工材之用又四年/為十一年秋為橋長千二百二十五尺洞其下可度)¶
　(舟楫者凡五十有三而髙其中之三以通鉅艦用材/為石二萬二千六百丈木四萬二千五百株灰二十)¶
　(四萬三千六百斤銕萬四百斤米二千六百石冬十/一月落成斯橋之建舟楫得徃來之安行旅無徒涉)¶
　(之患商賈免盗賊之虞郡邑省/屢葺之苦其於恵也孰大焉)¶
　官渡橋　　　　　　　呼鯉涇橋¶
<pb:KR2k0029_WYG_018-25a>¶
　木新橋　　　　　　　夾浦橋(宋紹興初建為石/橋在鮎魚口下流)¶
　(水勢迅疾疑有深淵下伏蛟龍宣徳間風雨傾圯遂/不能復侍郎周忱創造舡十六艘鎖以銕繩架為浮)¶
　(橋至今因之𢎞治間都水郎中傳潮/又為増置倍于昔矣有記刻石于亭)¶
　尹山橋(跨運河久廢天順六年郡守/林一鶚重建學士錢溥記)¶
　蓮社橋　　　　　　　七里橋¶
　唐墩橋¶
　虹橋(婁門外釣橋/宋慶元中建)　　　官瀆橋(跨至和塘元/至正二年建)¶
　普利橋(寳祐三/年建)　　　　譚涇橋¶
<pb:KR2k0029_WYG_018-25b>¶
　孝濟橋　　　　　　　和豐橋¶
　長裕橋　　　　　　　上陸涇橋¶
　西張涇橋　　　　　　孝亷橋¶
　韋涇橋　　　　　　　烏土涇橋¶
　寶祐橋　　　　　　　船塲橋¶
　北薛涇橋　　　　　　鳳皇橋¶
　東陸涇橋　　　　　　東蕭涇橋¶
　周涇橋　　　　　　　䕶門涇橋¶
<pb:KR2k0029_WYG_018-26a>¶
　徳壽橋　　　　　　　季涇橋¶
　司馬涇橋　　　　　　十八里橋¶
　永寧橋　　　　　　　五潨涇橋¶
　許師橋　　　　　　　利民橋(宋嘉泰三/年重建)¶
　沈墊橋　　　　　　　閔家橋(元統二/年建)¶
　通仙橋　　　　　　　濟民橋(與通僊橋同/在相城市)¶
　太寧橋(齊門外/釣橋)　　　　齊福橋(正統八年郡/守况鍾重建)¶
　舊堰橋　　　　　　　古涇橋¶
<pb:KR2k0029_WYG_018-26b>¶
　義成橋(一名馬/路橋)　　　　勝安橋(正統四年郡/守况鍾重建)¶
　廣恵橋　　　　　　　宋涇橋¶
　南市橋　　　　　　　中市橋¶
　福履橋　　　　　　　柵涇橋¶
　道泰橋　　　　　　　端平橋¶
　胡盧橋　　　　　　　香花橋¶
　蠡塘橋　　　　　　　平安橋¶
　寳祐橋　　　　　　　南湖涇橋¶
<pb:KR2k0029_WYG_018-27a>¶
　北湖涇橋　　　　　　慶王橋¶
　錢橋　　　　　　　　太平橋¶
　濟人橋(陸/墓)　　　　　　朱涇橋¶
　金銀涇橋(在徐/莊)　　　　永昌涇橋(永昌/利)¶
　望湖橋　　　　　　　錢涇橋¶
　永錢橋(同在/錢巷)　　　　　鍾善橋¶
　王馬鋪橋　　　　　　齊壽橋¶
　泰通橋　　　　　　　大通橋¶
<pb:KR2k0029_WYG_018-27b>¶
　石獅涇橋　　　　　　樊涇橋¶
　安國橋　　　　　　　崇善橋¶
　衆安橋(黄/埭)　　　　　　東市橋¶
　車輪橋　　　　　　　永榮橋¶
　金堍涇橋　　　　　　南橋¶
　¶
　¶
　姑蘇志卷十九¶
